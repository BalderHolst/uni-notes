# Bestemt lille dreng

Kære Helen

Jeg er mor til to dejlige børn. En dreng som lige er fyldt to år og en pige som næsten er tre måneder. Jeg og min mand har en række spørgsmål angående vores to-årige.

Han har altid været noget af en håndfuld. Han havde kolik til han var omkring tre mdr. Han begyndte at gå da han var ni mdr. Han har altid været særdeles aktiv og er en glad lille dreng. Han kræver meget opmærksomhed og er også meget god til at få den. Vi bor i en lejlighed hos mine forældre, som også har mine to søstre hjemmeboende. Så vores søn får masser af opmærksomhed fra hele familien.

Det har selvfølgelig været en stor omvæltning for ham at blive storebror. Til at begynde med var han meget krævende overfor os forældre, men det gik hurtigt over igen. Så gik det godt et stykke tid. For nylig er han begyndt på at slå, kradse og rive sin søster nogle gange. Samtidig er han også meget kærlig overfor hende og vil kysse hende hele tiden, men ofte på en voldsom måde. Det er meget frustrerende for os. Især er det svært når jeg er alene hjemme med de to.

Et eksempel er når jeg ammer og han så kommer og slår hende på hovedet og river hende i håret. Jeg siger at det må han ikke med en bestemt tone, dog uden at jeg hæver stemmen. Så plejer jeg at tilbyde ham at læse en bog mens jeg ammer, men det er ikke altid han gider det og forsætter i stedet for at prøve på at slå etc. Jeg bliver meget frustreret over det, når der ingen er som kan tage sig af storebror. Har du noget forslag til hvordan vi skal håndtere vores søn, når han opfører sig sådan?

Vores næste spørgsmål drejer sig om hans talemåde. ==Han er meget bestemt og ved hvad han vil og er ikke nem at få på andre tanker==. Når han beder om noget, så siger han det første gang med en tone, der lyder som om han har bedt om det samme tusind gange før. Vi er kede af at han taler til os på denne måde og vil have, at han spørger med et normalt tonefald. Hvad gør vi?

Han har nået ==selvstændighedsalderen== og har jævnligt hysteriske anfald. Samtidig er han også meget bestemt og ==koster gerne rundt med alle ==og enhver han kender. Især er det bedstefar, som måske også er den nemmeste til at bøje sig efter hans ønsker. Som er at sætte sig her eller der eller at give ham det ene eller det andet. Vi skælder ham næsten aldrig ud, da vi ikke tror at et barn lærer noget som helst med skældud.

Når vi sætter grænser for ham siger vi for eksempel at "mor vil ikke have at Samuel slår baby, fordi det gør ondt at slå". Det viser sig bare at have så utroligt lille effekt og mange gange griner han bare og fortsætter. Har du nogle gode råd til, hvordan vil skal sætte grænser for ham? Og hvor går grænsen egentlig? Her tænker jeg på, hvor meget skal man rende rundt for sit barn og hvor siger man stop.

Jeg synes at det er utroligt svært det der med grænser, da det både er svært at vide hvor grænsen skal gå, og hvordan man så sætter den hensigtsmæssigt. Vi vil hverken være for strenge eller for eftergivende.

---

Bestemt dreng brev:  

Søn, 2-årig. Aktiv, opmærksomhedskrævende.

Skiftende kærlig og aggressiv mod sin lillesøster på 3 måneder.

Spg. 1: Amme eksempel: Søn føler jalousi mod søster.

Sgp. 2: Han spørger meget bestemt og er utrolig stædig.

> *“Han er meget bestemt og ved hvad han vil og er ikke nem at få på andre tanker”*

  

Overordnede spg: Hvordan sætter vi grænser for ham?

  

#### SVAR:

Din søn er jaloux på din lillesøster. Han er i “jeg vil selv”-alderen


Sanktioner → grænser → Internalisering af omsorgspersonernes normer → Selvkontrol.

-   Tilpas dine forventninger og sanktioner til barnets læringsniveau. Vær konsekvent med sanktionerne.
    

Andre gode råd:
-   Giv barnet en vis grad af medbestemmelse
-   Bliv ved med at forklare reglerne
    

---
#tekst 
#psykologi 