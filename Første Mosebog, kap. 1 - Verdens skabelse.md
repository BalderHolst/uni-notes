## [[Første Mosebog]], kap. 1 - Verdens skabelse 
Det hele er godt!

#### Indhold
- v1: opsumering/overskrift
- v2: grundskitse - [[Begreber i Relegion#Hvad betyder kaos|kaos]]
**Første dag**
- v3 - v5: lys/mørke | nat/dag
**Anden dag**
- v6 - v8: himmel og hav
**Tredje dag**
- v9 - v10: vandet samler sig, og det tøre land viser sig
- v11 - v13: Gud skaber liv (planter og træer), og **det er godt!** 
**Fjerde dag**
- v14 - v19: Stjerner, måne og sol, gør det muligt at måle tiden. Dette er altså **tidens** (kronologiens) skabelse. Teksten er meget **konkret**
**Femte dag**
- v20 - v23: havdyr og fugle
**Sjæte dag**
- v24 - v25: landdyr
- v26: MENNESKENE i sit billedet (mand og kvinde)
**Syvne dag - se [[Første Mosebog, kap. 2 - Adam og Eva|kapittel 2]]**
- Gud hviler sig og bliver gjodt hellig

**Symmetri i temaer**
v1 : v4
v2 : v5
v3 : v6

#### Gud
- Almægtig
- Skaber kosmos
- Glad for sin kreation

Gud skaber ikke alt, men skaber [[Begreber i Relegion#Kosmos|kosmos]]

#### Mennesket
Mennesket skabes i Guds billede. Altså har mennesker guddommelige egenskaber. De er skabt til at **herske** jorden.


#### Vand
Vand er en byggesten for alt og var der i forvejen.

>*Gud skabte hvælvingen, som skilte vandet under hvælvingen fra vandet over hvælvingen. Gud kaldte hvælvingen himmel.*
>v6 - v8

### Tekst
v1 I begyndelsen skabte Gud himlen og jorden. 

v2 Jorden var dengang tomhed og øde, der var mørke over urdybet, og Guds ånd svævede over vandene. 

v3 Gud sagde: »Der skal være lys!« Og der blev lys. v4 Gud så, at lyset var ==godt==, og Gud skilte lyset fra mørket. v5 Gud kaldte lyset dag, og mørket kaldte han nat. Så blev det aften, og det blev morgen, første dag. 

v6 Gud sagde: »Der skal være en hvælving i vandene; den skal skille vandene!« Og det skete; v7 Gud skabte hvælvingen, som skilte vandet under hvælvingen fra vandet over hvælvingen. v8 Gud kaldte hvælvingen himmel. Så blev det aften, og det blev morgen, anden dag. 

v9 Gud sagde: »Vandet under himlen skal samle sig på ét sted, så det tørre land kommer til syne!« Og det skete. v10 Gud kaldte det tørre land jord, og det sted, hvor vandet samlede sig, kaldte han hav. Gud så, at det var ==godt==. 

v11 Gud sagde: »Jorden skal grønnes: Planter, der sætter frø, og alle slags frugttræer, der bærer frugt med kerne, skal være på jorden.« Og det skete; v12 jorden frembragte grønt, alle slags planter, der sætter frø, og alle slags træer, der bærer frugt med kerne. Gud så, at det var ==godt==. v13 Så blev det aften, og det blev morgen, tredje dag. 

v14 Gud sagde: »Der skal være lys på himmelhvælvingen til at skille dag fra nat. De skal tjene som tegn til at fastsætte festtider, dage og år, v15 og de skal være lys på himmelhvælvingen til at oplyse jorden!« Og det skete; v16 Gud skabte de to store lys, det største til at herske om dagen, det mindste til at herske om natten, og stjernerne. v17 Gud satte dem på himmelhvælvingen til at oplyse jorden, v18 til at herske om dagen og om natten og til at skille lys fra mørke. Gud så, at det var ==godt==. v19 Så blev det aften, og det blev morgen, fjerde dag. 

v20 Gud sagde: »Vandet skal vrimle med levende væsener, og fugle skal flyve over jorden oppe under himmelhvælvingen!« Og det skete; v21 Gud skabte de store havdyr og alle slags levende væsener, der rører sig og vrimler i vandet, og alle slags vingede fugle. Gud så, at det var ==godt==. v22 Og Gud velsignede dem og sagde: »Bliv frugtbare og talrige, og opfyld vandet i havene! Og fuglene skal blive talrige på jorden!« v2 3 Så blev det aften, og det blev morgen, femte dag. 

v24 Gud sagde: »Jorden skal frembringe alle slags levende væsener, kvæg, krybdyr og alle slags vilde dyr!« Og det skete; v25 Gud skabte alle slags vilde dyr, al slags kvæg og alle slags krybdyr. Gud så, at det var ==godt==. 

v26 Gud sagde: »Lad os skabe mennesker i vort billede, så de ligner os! De skal herske over havets fisk, himlens fugle, kvæget, alle de vilde dyr og alle krybdyr, der kryber på jorden.« v27 ==Gud skabte mennesket i sit billede==; i Guds billede skabte han det, som mand og kvinde skabte han dem. v28 Og Gud velsignede dem og sagde til dem: »Bliv frugtbare og talrige, opfyld jorden, og underlæg jer den; hersk over havets fisk, himlens fugle og alle dyr, der rører sig på jorden!« v29 Gud sagde: »Nu giver jeg jer alle planter, der sætter frø, på hele jorden og alle træer, der bærer frugt med kerne. Dem skal I have til føde. v30 Til alle de vilde dyr og til alle himlens fugle, ja, til alt levende, der rører sig på jorden, giver jeg alle grønne planter som føde.« Og det skete. v31 Gud så alt, hvad han havde skabt, og han så, hvor ==godt== det var. Så blev det aften, og det blev morgen, den sjette dag.