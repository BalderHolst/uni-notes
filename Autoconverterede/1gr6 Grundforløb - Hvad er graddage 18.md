Graddage er et mål for, hvor koldt det har været, og hvor meget energi,
der bruges til rumop­varm­ning. Graddagetallet kan hjælpe forbrugerne
med at sammenligne energifor­bruget pr. måned med en normalmåned og pr.
år med et normalår.

En graddag er et udtryk for en forskel på 1°C mellem den \"indvendige\"
døgnmiddel­tempera­tur på 17°C og den udvendige døgnmiddeltemperatur i
et døgn. Døgnets graddagetal udregnes derfor som forskellen mellem 17°C
og den udvendige døgnmiddeltemperatur.

Nedenfor ses et par eksempler på beregning af graddage:

-   -5°C ude giver 22 graddage

-   +2°C ude giver 15 graddage

-   10°C uge giver 7 graddage

De enkelte døgns graddagetal summeres til uge-, måneds-, års- og
sæsonværdier.

Fyrings­sæsonen påbegyndes om efteråret, når den udvendige
døgnmiddeltemperatur kommer ned på 12°C og derunder i mindst 3
sammenhængende døgn og ophører om foråret når den når op på 10°C eller
derover i mindst 3 sammenhængende døgn.

Hvis der efter fyringssæsonens start skulle blive mindst 3 døgn, hvor
temperaturen når op på over 12°C ophører graddagetællingen, indtil
temperaturerne atter går ned under 12°C, og om foråret, hvis
temperaturen går ned under 10°C i mindst 3 døgn genoptages
graddagetællingen.

*der var et billede her engang*

I tabellen til højre kan I se graddagene summeret til månedsværdier fra
september 2015 til og med maj 2017. Graddagetal for fyringssæsonen
2017/2018 kan findes på
<https://www.teknologisk.dk/graddage/pressemeddelelse/492>

### Opgave 1

Undersøg om der er en sammenhæng mellem antallet af graddage på en måned
og fjernvarmeforbruget for den bygning, som I har valgt at arbejde med.
Gør det i LoggerPro ved at lave en graf med fjernvarmeforbruget i kWh ad
y-aksen og antallet af graddage ad x-aksen.

Er der en lineær sammenhæng?

### Opgave 2

En rigtig kold januar måned er der 650 graddage. Hvor meget varmeenergi
i kWh, bliver der forbrugt den pågældende måned? Brug jeres graf.

Prisen for fjernvarme er 43 øre pr kWh. Hvad koster det at varme jeres
bygning op i denne måned?
