Under coronapandemien kan det nogle gange føles som at være totalt
afskårret fra civilisation, og det har store konsekvenser for vores
mentale selvværd. I den grønlandske by Ittoqqortoormiit, er denne
isolation dog en del af hverdagen. Dokumentarfilmen "Den Yderste By" af
DR udforsker journalisten Anders Lund Madsen, hvordan det er muligt at
leve under de hårde vilkår som denne by sætter for sine indbyggere, både
socialt og praktisk.

*der var et billede her engang*
height="2.395726159230096in"}

Det første vi ser, er en lille forsmag på episoen (se billedet ovenfor).
Her står journalisten på den lokale gravsplads, hvor der allerede er
gjort plads til ti flere. Gravene er ikke tildækkede af jord, men i
stedet med sten, hvilket giver en dansk seer, en sær følelse af at være
langt hjemmefra, da vi jo har masser af jord, til at tildække folk med,
når vi begraver den. At starte episoen med et tema som død i et fremmed
land, tegner ikke ligefrem byen som et paradis på jord, nej her er man
enten stærk, og overlever, eller ender lige som ham den attenårige, der
ligger begravet på kirkegården.

Klippet bruger derudover også udelukkende reallyd, og vi kan høre gruset
knase mens jurnalisten går rundt på gravspladsen. Der er intet andet at
høre. Vi er altså helt væk fra alting, totalt isoleret. At kameraet er
håndholdt og ikke stabiliseret, giver også seeren følelsen at være så
langt væk fra civilisation, at det eneste kameraudstyr de kunne have
med, var er simpelt håndholdt kamera. Dette tema understrejes også af de
hovedsageligt grå farver i billedet.

I baggrunden kan vi se denne grå farvepalette nå så langt øjet rækker.
Dette kommunikerer igen den absolutte isolation, som denne bys
indbyggere lever i. Selv journalisten er klædt i grå, for ikke ødelægge
dette farvetema. Kameramanden kunne lige så godt have stået på den anden
side af gravspladsen, og vist byen i baggrunden med de farvede huse,
eller have givet journalisten noget mere farverigt tøj på, men det er
ikke den tone dokumentaren prøver at udstråle.

Der er et klart valg at fremstille byen på denne måde, for hele
dokumentarens premisse er netop bygget på ideen om "den yderste by".
Derfor bliver dokumentaren nødt til at fastsætte, at dette netop ér den
yderste by, for derefter at kunne undersøge hvordan folk lever sådan et
sted. Den tunge og grå intro er måden denne fastsættelse udføres på, den
understødter alle vores ideer, om hvordan et isoleret sted burde se ud,
og derved bliver der opbygget troværdighed hos seeren, til at dette er
et hårdt sted at leve, og interesse til at finde ud af hvordan den
lokale befolkning gør det. Dvs. dem der ikke dør kort efter deres
attenårs fødselsdag, og ender på gravspladsen.

*der var et billede her engang*
height="1.9069444444444446in"}

Efter denne introduction begynder tittelsekvensen, der spiller før alle
seriens afsnit. Her benytter dokumentaren en voice of god fortæller, der
sammen med stilistiske billeder af danmark oven fra (se billedet
overfor), fortæller om alt det gode ved at bo i et land som danmark,
hvor solen stiger op, og går ned hver dag, og hvor der ikke er nogle
naturige fare ved bevæge sig rundt frit. Dette syn på den danske
tilværelse sætter dokumentaren i stærk kontrast til byen
Ittoqqortoormiit, hvor ingen af de tidligere nævnte privilegier er
tilstede. Hele denne introsekvens er meget mere produceret end resten af
dokumentaren. Der anvendes voice over og baggrundsmusik, hvilket
indirekte fortæller seeren at denne sekvens er lavet hjemme i danmark,
hvor det er muligt at lave en sådan intro takket være alt vore teknologi
og infrastruktur. I Grønland kunne de jo kun have et lille hånholdt
kamera med.

Igen sættes den grønlandste isolation i kontrast til det tætte og
teknologirige danske samfund. Grønlænderne og Grønland bliver dog ikke
udelukkende omtalt negativt, for grønlænderne bliver betegnet som både
stærke og modige, da de kan klare sig under disse svære levevilkår.
Alligevel giver det en dansk seer en vis tilfredsstillelse, at vide at
de ikke skal kæmpe med alle disse udfordringer, og kan leve trygt i et
land med et væld af infrastruktur. Igen bliver det understrejet hvor
meget sværere det er at bo i en by som Ittoqqortoormiit.

Herefter beynder episoden. Vi ser igen gravspladsen, hvilket binder
indledningen sammen med resten af episoden, og minder seeren om hvor de
befinder sig.

*der var et billede her engang*
height="2.7042705599300088in"}

Efter den korte continuitetssekvens klipper donkumentaren til
journalisten (se billedet oven for). Denne del af dokumentaren lader til
at være optaget af ham selv på sin telefon, og er ret rystet. Dette
virker til at overbevise seeren om, at dette er den rå fremvisning af
virkeligheden. Der er ingen åbenlyslige filtre eller opsætning. Han
taler bare til et sin telefon om hans oplevelse af stedet. Igen for han
vist hvor svært det må være at bo i en by som denne. Derfor må disse
mennesker der gør det altså være modige, stærke og stolte. Herefter
bliver vi introduceret til menneskerne, og straks er vi tilbage til
voice of fortælleren, der straks giver os baggrunden på den blinde
skakspiller, som journalisten skal til at besøge. Denne korte sekvens er
præget at fiktionskoder såsom portrætkomposition og den tidligerenævnte
voice-of-god-fortæller. Det varer dog ikke længe før vi er tilbage i
faktakoder som reellyd og håndholdt kamera igen, og vi får et interview
med en meget lav klippehastighed.

*der var et billede her engang*

Klippet som helhed har et gennemgående budskab: det er utroligt svært og
hårdt, at leve i en by som Ittoqqortoormiit på Grønland, men disse
mennesker gør det, og de må derfor være utrolig stærke og modige. Denne
besked bliver formidlet med hovedsageligt faktakoder. En dokumentar der
gør næsten det modsatte er "Lykkelænder" af Lasse Lau. Her er det
fiktionskoderne der dominerer. Billeder af alle de fantastiske grønland
sider, såsom de mange exotiske dyr (se billedet ovenfor), bliver brugt
til at skabe en utrolig positivt syn på Grønland. Budskabet er også
særdeledes anderledes, her bliver Grønland og dets befolkning
idealiseret, og skylden for landets mangler bliver sat på den hvide
mand, dvs. hovedsageligt danskerne. På den måde er disse dokumentarer
næsten komplette modsætninger i både budskab og formidling, da den ene
taler for Grønland som et barskt land med modige og stærke beboere, mens
den anden taler for et næsten perfekt Grønland der er blevet undergravet
at den hvide mand.

Der er mange vinkler at se Grønland fra, og i dokumentaren "Den Yderste
By" fokuseres der på den absolutte isolation, som nogle at grønlands
inbyggere lever med. Dokumentaren forsøger ved hjælp af faktakoder at
komunikere denne næsten rastløse tilstædeværelse, som kun de aller
stærkeste kan klare. Denne tilstædeværelse minder på mange måder om den
situation mange danskere står i under coronakrisen. Måske ville vi alle
have næmmere ved at leve i den nutidige verden, med coronanedlukning og
den stærke nedskæring på mængden af sociale kontakter, hvis vi var lige
så stærke som Grønlænderne.

Hej Balder

Du har en fin forståelse af den stemning og det liv, der skildres i
starten af Madsens præsentation af Østgrønland. Du får også fint
præsenteret de virkemidler, der anvendes i fremstillingen, men husk at
bruge flere fagbegreber i din analyse.

Du kommer ret hurtigt forbi analysen af scenen med skakspillet, hvilket
er en skam, da det jo skaber et mere nuanceret billede af beboerne end
den første del. Heri skildres også en grønlænders udlægning af livet i
byen, mens første del er Madsens danskerøjne, der beskriver. Fin brug af
screen shots i første del, men husk tidsangivelse på alle billeder,
ligesom når du henviser ved citater med angivelse af sidetal.

Du inddrager Lykkelænder meget kort, og du fremhæver fint forskellen
mellem de to klip, men uddyb analysen af, hvorfor der er denne forskel,
hvad budskabet er i de to film samt hvorfor der er denne forskel ud fra
kommunikationssituationen.

Næste gang:

-   Brug fagbegreber mere i analysen

-   Fremhæv modsætninger og ligheder tydeligere og analyser hvad disse
    skal vise.

-   Inddrag kommunikationssituationen -- det er ofte relevant, her fx
    DRs ønske om public service-formidling, og hvordan det passer med
    indholdet i programmet.

*Mette*
