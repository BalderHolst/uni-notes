**Spørgsmål til grundloven**

1.  [Hvor præcist i Grundloven finder vi noget om 3-delingen af magten,
    og hvad skal det betyde, at Kongen nævnes flere gange? (menes der i
    dag med "Kongen"?)]{.ul}

2.  [Hvad bør der ske ifølge Grundloven, hvis hele kongefamilien
    omkommer i en ulykke eller samtlige medlemmer af kongefamilien
    abdicerer, og i hvilken paragraf finder man svaret?]{.ul}

3.  [Kan prinsesse Benedicte -- Dronningens søster -- modtage apanage
    fra den danske stat?]{.ul}

4.  [Kan Dronning Margrethe få en fartbøde?]{.ul}

5.  [Hvad betyder det "at udtale mistillid til" en minister eller en
    regering? Og hvad skal der så ske, hvis en sådan mistillid bliver
    udtalt?]{.ul}

6.  [Hvilke paragraffer i Grundloven handler om, at Danmark kan afgive
    suverænitet, altså at overlade til fx EU at træffe beslutninger/lave
    love, der gælder i Danmark? Og hvilke regler gælder ved
    suverænitetsafgivelse?]{.ul}

7.  [Hvilke betingelser er der behæftet med de provisoriske
    (midlertidige) love, som regeringen har mulighed for at vedtage i
    "nødstilfælde"?]{.ul}

8.  [Hvad er forskellen på at være valgbar og have valgret?]{.ul}

9.  [Hvorfor er der mon et ulige antal medlemmer af Folketinget
    (179)?]{.ul}

10. [Kan man miste sin valgret?]{.ul}

11. [Hvad betyder det "*at have dansk indfødsret*"?]{.ul}

> (se fx statsforvaltningens hjemmeside)

12. [Hvem bestemmer valgretsalderen i Danmark?]{.ul}

13. [Kan man som folketingsmedlem blive siddende i Folketinget, hvis man
    har begået et tyveri? Hvem bestemmer om man kan det?]{.ul}

14. [Hvad menes der med "*almindelige, direkte og hemmelige valg*" i
    §31, stk.1?]{.ul}

15. [Hvor ofte skal der minimum være folketingsvalg i Danmark?]{.ul}

16. [Hvornår skal Folketinget senest træde sammen efter et valg?]{.ul}

17. [Har ministre i en regering automatisk stemmeret i
    Folketinget?]{.ul}

18. [Hvem kan fremsætte lovforslag i Folketinget?]{.ul}

19. [Kan et lovforslag, der fremsættes en onsdag formiddag være gældende
    lov i Danmark om eftermiddagen? Brug Folketingets forretningsorden
    og forklar...]{.ul}

20. [I §41 og §42 er der nævnt at et mindretal i Folketinget kan stille
    krav til et lovforslag. Hvilke?]{.ul}

21. [Hvilke love kan ikke sendes til folkeafstemning og hvorfor
    ikke?]{.ul}

22. [Hvor mange folketingsmedlemmer skal der til for at kræve et
    lovforslag sendt ud til folkeafstemning?]{.ul}

23. [Lad os sige, at der er 3 millioner stemmeberettigede danskere. Et
    lovforslag bliver sendt til folkeafstemning blandt vælgerne.
    Halvdelen af de stemmeberettigede møder så op til selve
    folkeafstemningen og afgiver deres stemme. Af disse stemmer 55% nej
    til det pågældende lovforslag og 45% stemmer ja. Er lovforslaget så
    forkastet ved folkeafstemningen?]{.ul}

24. [Kan en minister opkræve en ny afgift uden at spørge
    Folketinget?]{.ul}

25. [Hvilke specielle regler gælder for den vigtigste af alle love --
    Finansloven?]{.ul}

26. [Har vi danskere altid krav på at måtte overvære møderne i
    Folketinget?]{.ul}

27. [Skal et folketingsmedlem altid stemme som hans/hendes parti
    ønsker?]{.ul}

28. [Hvilken procedure skal følges hvis grundloven skal ændres?]{.ul}

29. [Hvad ville DU ændre i Grundloven, hvis du kunne?]{.ul}
