Regitze er vores hovedperson. Hun er steget ud af bussen atten kilometer
før hun burde og er derfor strandet i en lille landsby. Hun har ikke
noget at lave, så derfor tager hun op i kirken for at spilde tiden
noget. I kirken er et bryllup undervejs og snart starter ceremonien.
Undervejs tvivler hun på om hun skal gå, men konkludere at hun vil
tiltrække for meget opmærksomhed hvis hun gør det. Hun bliver til
vielsen er ovre. Regitze får på vejen ud af kirken lov til at køre med
Britta og Sten. Hun følger med strømmen og ender i deres bil på vej til
et bryllup, som hun ikke er inviteret til. De holder ind på en kro for
at skifte tøj. Regitze havde heldigvis en kjole som hun tog på. De kører
videre. På vejen ender Regitze med at komme til at sige at hun er med i
"den store" gave. De stopper ved et forsamlingshus hvor festen bliver
afholdt. Regitze takker for turen og går ind. Her finder hun en ældre
mand der gerne vil bruge hende som stødte, hvilket hun acceptere. Lidt
efter undskylder hun sig, for at gå på toilettet. På vejen møder hun en
dame der vil vide om hun "er kommet af med sin gave". Hun svarer at hun
er en del af "den store" igen. Derefter opsøger hun en tjener der viser
hende vej til toilettet. Da tjeneren endeligt spørger: "var der andet,
jeg kunne hjælpe med?", var der alligevel noget Regitze ville have svar
på: "Har du en cykel jeg kan låne?". Tjeneren er forbavset, men tilbyder
sin egen cykel. Hun forklarer, at hun bare har brug for lidt frisk luft,
og de går ned til cyklen. Efter at have sat af spørger Regitze efter
tjenerens navn. Han hedder René. Da René er gået, haster hun ind efter
sin taske og begynder at cykle. Efter et par kilometer møder hun et par
andre cyklister, der fortæller hende at byen hun kom fra, er i den
modsatte retning. Hun vender om og cykler til hun ender på en
tankstation i byen. Hun beder ekspedienten give cyklen tilbage til René
og går op ad hovedgaden. Da hun står ved kirken, viser det sig at hun
har masser tid til hendes bus kommer. Hun sveder og er glad for at have
skiftet til en kjole.

"Globryllup" er en novelle af Helle Helle, hvor sproget er kort og
præcist uden at bruge for meget tid på detaljer, eller på at bygge runde
karakterer med dybde og motiver. Dette giver os en følelse af "tomme"
personer, hvilket er et typisk træk for minimalismen. Tanken er ofte at
personerne skal kunne kommentere eller repræsentere en hel gruppe
mennesker. Den eneste person som vi for i en mere afrundet udgave er
Regitze. Hun fortæller os igennem en førstepersonsfortæller hendes
tanker. Både i kirken og på vej til- og under festen, fortæller hun at
hun gerne vil væk. I hvert fald indirekte. Novellens handling forgår
kronologisk over én dag, først i kirken og senere til festen. Det hele
forgår et stereotypisk bryllup burde og det er der nok en grund til.
Vores hovedperson bliver revet med traditionerne uden rigtig at gøre
modstand, for hvad skulle hun ellers lave? Det starter jo også godt nok,
men så snart hun møder modstand, lader hun bare strømmen føre hende. Hun
har altså ikke styr på noget. Hun styrer ikke, andre gør. Efter at
strømmen har ført hende så langt fra bredden, at hun ikke kan svømme i
land, prøver hun desperat at bygge sig en båd af løgne, men det viser
sig at være svært at få til at hænge sammen. Folk bliver ved med at
prøve at prikke huller i hendes tilstedeværelse, som hun lapper med
flere løgne. Dette resulterer i at hun må lyve sig vej tilbage til sin
tilværelse. Dette er et godt billede på nutidens fokus på udstråling
gennem de sociale medier. Her lyver vi for hinanden og fremstiller os
som en uopnåelig version af os selv, overfor mennesker som vi i
virkeligheden ikke ved noget om. De er også "tomme" mennesker for os,
for vi ved ikke noget om dem, der giver dem værdi. Vi kæmper om "tomme"
menneskers accept, ligesom Regitze kæmper for "tomme" menneskers accept.
Denne kamp om accept kan få os til at lyve om os selv, for at fremstå
mere "normale" og det er også det der sker med Regitze i "Globryllup".
Når man senere bliver konfronteret med løgnen, bliver man så nødt til at
lyve for at få løgnen til at passe sammen med resten af ens reelle
person. Dette er dog ikke en særlig sikker strategi og den er nem at
gennemskue, ligesom René nok ender med at finde ud af sandheden bag
Regitzes trang for luft. Hun var jo ved at kvæle sig selv i løgne.
Regitze er et billede på det moderne menneskes kamp om opmærksomhed på
det der gør en "normal" eller "interessant". Ligesom i historien er det
den der prøver på at fremstå i kontrol, der i realiteten har mindst styr
på det og lever i en konstant angst for, at nogen finder ud af alt det
uperfekte bag ved masken. Novellen er en kommentar på det moderne
præstationssamfund og de spændinger som det skaber. Det er ikke let at
være det perfekte menneske, men man kan få det til at ligne.
