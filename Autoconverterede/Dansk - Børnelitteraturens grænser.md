**Hvor Farlige er Røverne i Kardemomme by fra 1 til 10?**

Det var en hvad jeg husker som en normal skoledag. Jeg havde lige haft
kemi og sad nu til dansk i lokale 22 uden rigtig at være til stede, da
jeg stadig var ved at komme mig over de få timer søvn, jeg havde fået
natten forinden. Min lærer sagde noget om, at vi skulle læse nogle
tekster, og jeg tænkte ikke videre over det. De fleste begyndte at læse.
Inden længe begynder min sidemand at ryste på hovedet og efter hvad kun
husker som omkring et minut, begynder han at bande og svovle. Inde i
vores notedokument bliver der hurtigt skrævet: "nærtagende møgsæk". Mig,
der kun lige havde fundet teksten frem, blev straks interesseret. Hvad
kunne have gjort en kostelev SÅ sur, SÅ hurtigt? Da jeg inspicerede
nærmere, fik jeg mit svar; en forfatter ved navn Sofia Jupither, havde
skrevet en artikel i den Norske avis Aftenposten, der handlede om
hvordan Folk og Røver i Kardemomme By skader børn. Jeg kunne godt se, at
de fleste i klassen ikke var enige i hvad hun mente, men det var også
svært at få et rigtigt argument ud af nogen i lokalet, der ikke bare
handlede om hvor dum hun var. Så dette er ideen med dette debatindlæg:
forsøg at argumentere imod Sophia Jupithers artikel, uden at fokusere på
hvordan hun nok ser ud, eller at antage hvor lidt hun ved om noget som
helst.

Sofia Jupither skriver, at der er en stor risiko i at fortælle børn
historier som Kardemomme by, fordi de er skrevet i en anden, mindre
ligestillet og mere kønsrollebaseret tid. Hun gør det klart, at vi ikke
skal vise vores børn, at det er ok at opretholde de kønslige normer fra
fortiden, ved at vise dem børnelitteratur som Kardemomme By. Kardemomme
By er gjort endnu værre af, at en kvinde bliver kidnappet, fordi "det
ville være rart med en kvinde i huset". Jupither mener, at dette er en
forkert historie at fortælle til børn, der ikke kan forstå forskellen på
fiction og virkelighed. Derfor skader Kardemomme by det fremtidige
samfund, ved at plante forkerte ideer om køn i børnene, der vil vokse op
til at udøve dette samfundssyn.

Jeg vil dog påstå at havde en anden oplevelse, dengang jeg selv så
Kardemomme By som skuespil, da jeg var lille. Jeg var aldrig i tvivl om
jeg måtte tage hen i børnehaven og stjæle en af pigerne. Jeg mener
røverne har en løve og en talende papegøje fra Amerika synger en vise!
Der er en tydelig tone af eventyr og fiction gennem hele stykket.
Derudover handler historien heller ikke om hvordan kvinder skal passe
huset, mens mændene laver arbejdet, men om tre røvere der "røver en
dame", der sætter dem så meget på plads, at de vælger at "røve hende
tilbage igen". Dette lyder ikke som en historie om kidnapning i mine
øre, og bestemt heller ikke da jeg var seks. Det lyder mere som en
fortælling om karma, og så er det bare en morsom ide at "røve nogen
tilbage igen". De eneste som får ondt i numsen over en joke som den, er
folk der aktivt opsøger ting at tale om, så de kan fremvise deres
politiske synspunkt.

Når det så er sagt, er der alligevel ting der ikke burde vises for børn.
For eksempel burde man ikke fortælle småbørn, at Pippis far er
negerkonge, så snart de har en chance for at forstå det, men det burde
heller ikke ændres. Det er nemlig en utrolig god måde at lære børn om
fortidens syn på sorte, og hvordan vi har ændret os. Det er et godt
eksempel på et ord, som man ikke burde bruge mere, og man kan så
forklare barnet hvorfor, at det nu er på den måde. Man kan også
forklare, at der nok også er andre ord som vi siger nu, der måske ikke
er ok at sige i fremtiden. Derfor ville det ikke være en god ide bare at
slette det fra historien, for så ville alt det vi har lært, der har ført
os til konklusionen at dette er et ord, som vi ikke burde bruge, være
tabt. Derfor kan og burde vi stadig vise Pippi og hendes eventyr til
vores børn, men ikke før vi kan forklare dem om de dele, der viser et
glimt fra fortiden.

Vi lægger på den måde ikke ansvaret på forfatteren eller forlaget, men
vi giver ansvaret til forældrene. Det burde være dem, om nogen, der ved
hvad deres børn er klar til at høre og forstå. Det burde ikke være et
forlags skyld, hvis du viser noget til dit barn, som er skrevet med
forældede værdier. Og selv hvis børn hører eller læser noget, der kræver
en forklaring, om hvordan det er en outdated tænkemåde, kan børnene nok
godt alligevel kende historiens verden, fra den virkelige, pga. det
simple faktum at børn er vandt til at lege.

Leg er en hel basal måde at lære sociale færdigheder som barn. I lege
som dåseskjul, har børn intet problem med at indse, at de ikke rent
faktisk er fanget i dåsen, eller at ingen rent faktisk dør i "krig". De
forstiller sig et scenarie fordi det er interessant og underholdende. De
leger, at de befinder sig i en fantasiverden, og alle i legen er enige
om, at det kun er noget de har opstillet for sjov. Det kan man se så
snart et barn slår sig rigtigt. Legen stopper MED DET SAMME. Der er
ingen tvivl om at det ikke er en leg længere. I dette scenarie viser
børn at de er meget klar over forskellen på fiktion og virkelighed, ved
at træde ud af fiktionen, når der er noget i den virkelige verden, der
har brug for opmærksomhed. Børn er på den måde meget mere vandt til at
befinde sig i en fantasiverden end os, og kan derfor også kende forskel
på en skabt og morsom verden som Kardemomme By og den reelle verden.

Nogle ville måske alligevel argumentere imod følgende måde: bare fordi
et barn ved at det ikke er sandt, er barnet stadig blevet præsenteret
for en gammel og outdated samfundsstruktur og kønssyn. Derved har vi
alligevel plantet ideen om hvordan en mand eller kvinde "burde" agere,
og ved at gøre det, har vi alligevel fodret en forældet model for køn og
deres roller. Og det er jo sandt at forfatteren er stillet i en
magtposition over læseren, når det gælder børnelitteratur, som Anita
Brask Rasmussen skriver i *"Grænserne bliver flydende i
børnelitteraturen"*. Jeg vil her understrege at et barn kun begynder at
tro på noget som sandhed, hvis barnet observerer det i den virkelige
verden, og at det gælder generelt. Vi skal derfor ikke været bekymrede
over at børn kan begynde at kalde folk for negere, fordi barnet har hørt
historien om Pippis far. Der er simpelthen ikke nok folk der går rundt
og siger neger, til at et barn vil begynde at bruge ordet. Og hvis
barnet så siger det, skal de voksne nok straks rette det. Det usle frø
som nogle tror børnelitteratur planter i børn, slår i virkeligheden
aldrig rødder.

Denne debat handler i stor grad om hvorvidt børn kan kende forskel på
fiction of fakta. I de seneste år er der dukket et nyt
underholdningsmedie op, der bliver markedsført til mindre og mindre
børn: YouTube og sociale medier. Mange voksne kan ikke engang kende
forskel på hvad der er rigtigt og forkert her, så hvad kan børn gøre?
Det er her man burde lægge sin bekymring hvis man ikke vil have sit barn
til at tro på noget, der ikke er sandt, for der er folk derude, som
aktivt prøver at lokke børn til at se deres videoer, fordi børn er de
mennesker på jordkloden med mest fritid, der ovenikøbet er utrolige
tilbøjelige overfor autoritet, hvilket gør dem nemme at vise reklamer
for.

Børnelitteratur er nu blevet en debat. Vi kan nemlig ikke blive enige,
om hvorvidt vi skal ændre hvad vores børn vokser op med at høre og læse.
Jeg vil så pænt sige at børn netop ikke er aber, de forstår at lege og
dermed fiction, deres verdenssyn bliver derved ikke vendt på hovedet af
nogle røvere der røver en kvinde frem og tilbage. Dog er det vigtigt at
vi alligevel taler med børn om, at historierne er nogle gange,
reflekterer en fortid, der var knap så ligestillet og politisk korrekt,
så vi videregiver de skridt vi har taget i den rigtige retning, til de
nye generationer. Og nu til det store spørgsmål: hvor farlige er røverne
fra Kardemomme By fra 1 til 10? ...sådan omkring 2.
