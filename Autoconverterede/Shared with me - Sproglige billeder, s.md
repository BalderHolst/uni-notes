Sproglige billeder, s. 39-42.

-   Sproglige billeder er **ikke lig med** **beskrivende billeder** =
    marken var gulligbrun og svenden efter mange ugers tørke

-   Sproglige billeder er ordvalg, der både kan forstås konkret
    **(realplan)** **og overført ( billedplan).**

-   Ofte er bestemte sproglige billeder knyttet til bestemte områder:

(fra Håndbog til dansk, s. 114):

> "Argumentation er **krig**

-   jeg **angreb** hans ''argumentation

-   jeg **skød** alle hans argumenter ned

-   han **forsvarede** sig godt

-   han **tabte** debatten

Pædagogik er **plantedyrkning:**

-   **børnehave**

-   han fik en god **opvækst**

-   **spiren** til en god udvikling ligger i de første år

-   hun er ikke særlig **moden** af sin alder

**Opgaver med netwerksmakker:**

1.  Lav to semantiske skemaer. Et for ordet forår og et for ordet lykke.
    Skriv et digt om lykke, hvor du bruger ordene i det semantiske skema
    for forår som udgangspunkt til at beskrive lykken.

2.  Vælg selv at sætte to semantiske skemaer sammen.

**Opgaver med netwerksgruppe:**

1.  definer forskellen mellem -- og hiv et konkret eksempel:

-   metafor,

-   personifikation,

-   besjæling,

-   sammenligning,

-   Symbol

2.  anvend disse begreber til Tove Ditlevsens tekst:

Barndommens gade af Tove Ditlevsen 1943

Gaden sover aldrig. Dens store urolige hjerte banker vel knapt så iltert
om dagen, til gengæld er det mere vagtsomt. Den strækker de bløde poter
og vogter på sine unger. O du elskelige rovdyr -- din rå og stramme lugt
hænger os i tøjet, vi gemmer os i dine tusinde smuthuller og gnider os
kælent imod dine ru hænder (...).

Gaden ligner en pige, der ligger på ryggen med hovedet ved Enghaveplads,
ungt og uskyldigt med grønne træer, springvand og Frelsens hær-møder
hver onsdag med sang og bekendelse og guitarklimpren. Men ved
Gasværksvej spreder benene sig og strækkes lange og letsindige ned mod
banegården. Drysset ud over dem som fregner ligger de små gæstfri
hoteller, de muntre butikker med grønsager og blodigt kød (...).

Trætte skøger med grå usminkede ansigter forsvinder ned i ismejeriet med
en flødekande i hånden, nidstirret af den ærbare ekspeditrice -- og midt
i det hele, ved knæene omtrent, ligger en kirke, streng, tilbagetrukket
og trist, med tårnet ragende op som fattigdommens lange pegefinger for
næsen af den kulørte synd.

3\. Kreativ skrivning: Skriv som Tove Ditlevsen

-   Beskriv din bardoms gade

-   Besjæl din bardomsgade -- lad den gøre menneskelige ting og giv den
    menneskelige egenskaber

-   Lav mindst en sammenligning

-   Lav mindst en metafor
