# Formål

At undersøge gnidningskraften på en træklods, der trækkes henover et
bord, herunder bestemmelse af den statiske- og dynamiske
gnidningskoefficient.

# Teori

Se s. 138-139 i Basis Fysik B.

Når en klods trækkes henover en plan overflade med konstant hastighed,
vil accelerationen, og dermed den resulterende kraft, være lig nul. Ud
fra dette kan vi se, kraften i trækretningen $F_{træk}$ må være lige så
stor og modsatrettet, som kraften imod trækretningen $F_{\text{gnid}}$.
På formler ser det således ud:

$$F_{\text{res}} = F_{træk} - F_{\text{gnid}}$$

$$\Updownarrow$$

$$0 = F_{træk} - F_{\text{gnid}}$$

$$\Updownarrow$$

$$F_{træk} = F_{\text{gnid}}$$

**Opgaver før forsøget**

1.  Forklar formlen for gnidningskraft, herunder fysiske størrelser og
    SI-enheder:

$$F_{\text{gnid}} = \mu \cdot F_{N}$$

2.  Forklar forskellen på statisk- og dynamisk gnidning, herunder den
    statiske- og dynamiske gnidningskoefficient, herunder størrelsen af
    de to.

3.  Tegn alle kræfter, der virker på klodsen nedenfor.

*Figur 1: Klods der trækkes henad en jævn overflade.*

4.  Lav en graf med kraften som funktion af tiden, når en klods fra
    stilleliggende overgår til bevægelse med konstant hastighed.

# Metode

## Materialer

Træklodser med hank, lodder, vægt, fladt bord/gulv uden urenheder,
analog kraftmåler (Newtonmeter), digital kraftmåler inkl. computer med
LoggerPro.

## Fremgangsmåde

**Analog kraftmåler**

Start med at trække en træklods langsomt hen ad en plan overflade med en
analog kraftmåler.

-   Hvad sker med størrelsen af kraften fra der ikke trækkes i klodsen
    til lige efter, den begynder at bevæge sig? Forklar.

-   Hvad er størrelsen af kraften i det, klodsen bevæges med konstant
    hastighed? Forklar.

**Digital kraftmåler**

-   Skift nu til en digital kraftmåler, som tilsluttes til computer med
    LoggerPro.

-   Start med at kalibrere kraftmåleren under knappen "Eksperiment"
    "Calibrate". Afkryds "One Point Calibration", og tryk "Calibrate
    now". Sørg for at kraften på censoren er 0 N, skriv 0 under "Enter
    Value in", og tryk "Ok".

-   Bestem klodsens masse, og noter i skema.

-   Træk klodsen med kraftmåleren henover en plane overflade med
    konstant hastighed.

-   Aflæs den statiske gnidningskraft ved at se på toppunktet af
    maks-værdien. Noter i skema.

-   Aflæs den dynamiske gnidningskraft ved at tage gennemsnittet af
    målingerne ved den vandrette del af målingen (når klodsen bevæger
    sig med nogenlunde konstant hastighed). Noter i skema.

-   Gentag med seks forskellige masser.

  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  $\mathbf{m}$   $\mathbf{F}_{\mathbf{N}}\mathbf{=}\mathbf{F}_{\mathbf{t}}\mathbf{= m \cdot g}$   $\mathbf{F}_{\mathbf{\text{gnid\ statisk}}}\mathbf{=}\mathbf{F}_{\mathbf{træk\ statisk}}$   $\mathbf{F}_{\mathbf{\text{gnid\ dynamisk}}}\mathbf{=}\mathbf{F}_{\mathbf{\text{gnid\ dynamisk}}}$
  **(kg)**       **(N)**                                                                          **(N)**                                                                                     **(N)**
  -------------- -------------------------------------------------------------------------------- ------------------------------------------------------------------------------------------- ----------------------------------------------------------------------------------------------------
                                                                                                                                                                                              

                                                                                                                                                                                              

                                                                                                                                                                                              

                                                                                                                                                                                              

                                                                                                                                                                                              

                                                                                                                                                                                              
  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------

-   Lav en graf med den statiske gnidningskraft
    $\mathbf{F}_{\mathbf{\text{gnid\ statisk}}}$ som funktion af
    normalkraften $F_{N}$, og bestem den statiske gnidningskoefficient
    $\mu_{\text{statisk}}$.

-   Lav en graf med den dynamiske gnidningskraft
    $\mathbf{F}_{\mathbf{\text{gnid\ dynamisk}}}$ som funktion af
    normalkraften $F_{N}$, og bestem den dynamiske gnidningskoefficient
    $\mu_{\text{dynamisk}}$.

-   Sammenlign størrelsen af den statiske- og dynamiske
    gnidningskoefficient. Kommenter.

**Egen videre undersøgelse**

-   Design nu selv et eksperiment, hvor I undersøger betydningen af en
    af følgende variablers betydning for gnidningskraften:

    -   Overfladeareal.

    -   Trækhastighed (skal være konstant).

    -   Plan overflade af forskellig materiale.

> Overvej teori, opstil en hypotese og nedskriv fremgangsmåde.
