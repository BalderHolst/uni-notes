Jeg har valgt at skrive til min Farmor, da jeg ikke snakker så meget med
hende, som jeg gerne ville, og fordi at hun nok syntes at det ville være
hyggeligt at få noget om mit skoleliv. Hun har selv været
folkeskolelærer, og der er jo sket mange ændringer, siden dengang hun
underviste, så dette vil også give hende et indblik i hvordan tingene
fungere nu. Jeg holder meget af min Farmor, og jeg er sikker på en hun
ville blive glad for at få et brev fra mig, der beskriver hvordan det
har været at starte på Akademiet.

Kære Farmor

Som du nok ved er jeg lige startet på Akademiet, og Jeg ville lige
fortælle dig om mine oplevelser i den førte del gymnasiet. I en e-mail,
havde hver klasse fået uddelt farver, som vi skulle møde op iført første
skoledag. Min farve var orange, og jeg havde ikke noget orange tøj, så
jeg brugte jeg en af fars skjorter fra Afrika, hvilket fik mig til at
stå ret meget ud, men det gjorde nu ikke noget. Vi mødte alle op ved
brønden, på pladsen ved siden af kirken, her fik vi en introduktion til
vores introguider, der guidede os igennem dagen, og som var elever. Vi
startede med at fordele os ud i vores respektive klasser, for at lave
navnelege. Efter at have været alle navnene igennem, fik vi en rundtur
på skolen, igen guidet af introguiderne. Dagen blev afsluttet med en
omgang lancier.

Dagen efter tog vi på introtur: vi gik hele vejen ud til Munkedamshuset.
Der var forskellige opgaver undervejs, til at ryste os sammen. Da vi
endelig ankom til huset, fik vi at vide, at vi skulle bygge vores egne
telte, af presenninger og ræb. Det tog noget tid, men vi fik endeligt
sat noget de lignede et loft, man kunne sove under, og som ville kunne
holde eventuelt regn ude, op. Resten af dagen gik med noget, der mindede
om et orienteringsløb, med aktiviteter ved hver post, som vi fik point
for alt efter vores udførelse. Til aftensmad gik vi, over til
kongsgården hvor vi spiste og snakkede. Da vi kom tilbage, var der bål,
og hele årgangen sad rundt om ilden, og sang sange. Jeg spillede også en
sang: det blev "Haleluja". Dagen efter var der mere orienteringsløb,
alle var trætte, og vi blev hentet klokken 14.

Skolen startede ugen efter. Jeg var glad for endelig at komme i gang. Vi
kendte alle hinanden nu, og snakkede godt sammen. Det eneste problem var
at vi i timerne, ikke var særligt snaksalige hvilket resulterede i, at
ingen sagde noget, og at timerne blev meget lange i fag som Engelsk og
Dansk. Jeg var glad for min klasse, der var masser af folk at snakke
med. Det var også en god følelse at vide, at man havde lært noget når
man tog hjem hver dag. Timerne gik af den grund også hurtigere, end de
havde gjort i folkeskolen. Især i kemi, og Matematik kunne det mærkes.
Der var dog også kedelige timer. AP, hvilket er en mærkelig forkortelse
at "almen sprogforståelse", var til tider ekstremet tørt, og til eksamen
i slutningen af forløbet, var der en række spørgsmål om hvilke ord
stammede fra hvilken tidsperiode. Det var rent gætværk, for der var
ingen fastlagte regler. Det gik dog fint, og det endte med et 10 tal :)
Latin delen var mere til at forstå, og jeg lærte endelig hvad "kasus"
er, og hvordan det bruges.

Efter at have været i introklasserne i 3 måneder, var der intro 2. Dette
var et arrangement på skolen. Dagens aktivitet var en detektivopgave,
hvor vi skulle finde morderen blandt ca. otte mistænkte. Det meste af
dagen gik med at gå frem og tilbage mellem science-centret og
gymnastiksalen hvor der sad nogle elever, som spillede mistænkte. Vi
overnattede på skolen, i gymnastiksalen med vores nye klasser, som var
inddelt efter studieretning.

Det har været et godt introforløb, hvor jeg har lært en masse nye
mennesker at kende, og jeg føler mig klar til, at starte den "rigtige"
gymnasietid.
