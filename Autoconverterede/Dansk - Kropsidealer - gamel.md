Idealer er uopnåelige. De eksisterer for at vi har noget at sigte efter,
og det er dem vores identitet bygger på. Vi stræber efter disse idealer
og bliver sky når vi ikke møder dem. I debatindlægget "Jeg ville ønske,
at jeg også turde gå i bad" af Anne Sophie Warberg Hækkerup, ser vi lige
netop dette fænomen udspillet. En pige som efter et år på efterskole
kommer på gymnasiet, oplever at de andre piger ikke tør at gå i bad
sammen af frygt for at blive holdt op mod kropsidealerne. Dette er
blevet et større problem i de sidste år, reklamer og sociale medier der
lægger vægt på udseende mere end noget andet, og det er et skridt trend
for hvis vi ikke passer på, ender vores udseende med at bestemme vores
identitet i en langt højere grad.

Vi forsøger at opnå succes i rigdom, magt og popularitet, men også i
vores udseende, og måden vi bedømmer vores grad af succes på dette
område er med kropsidealer. De viser os de måder som vi syntes at vi er
bedre og værre end hinanden på. Idealer er i det hele taget altafgørende
for vores værdier, og derfor indgår udseende og kropsidealer i en
væsentlig del af vores identitet og vis vi ikke passer på, det meste.

Når vi taler om kropsidealer er der to forskellige slags, der fodrer
hinanden. Hver person har et ideal for dem selv. Dette ideal er dog ikke
så enkelt, for det afhænger af et andet, mindre håndgribeligt ideal;
nemlig det ideal man tror at alle andre sætter for en. Et psykologisk
begreb der beskriver netop dette fænomen, er projektion. Det er når man
ubevist tillægger andre, egenskaber eller tanker, som man selv har.
Projektionen skaber en illusion af et ideal, som alle andre dømmer en
efter. Dette er grunden til at pigerne i teksten er så bange. De tror at
alle vil dømme hver en lille ende af dem, og finde alt det der er
"forkert", ved dem for at holde det imod dem. Problemet lægger dog ikke
i de andre men i personen selv, for det konkrete problem er at personen
ikke acceptere sig selv. Personen lægger vægt på alt det forkerte ved
dem, og projicere derfor på de andre, at de må tænke de samme negative
tanker når andre ser på personens krop. Derfor er dette, projicerede
ideal, grundstenen for angsten ved at vise sig selv som man er. Denne
effekt bliver kun forstærket af mobbementaliteten. Det er jo meget
nemmere ikke at gå i bad efter idræt, end det er at gøre det, for det
kræver ikke meget angst for at det er en lille udfordring. Det bliver
dog en kolossal udfordring hvis man også, ved at gøre det, går imod
vaner som de fleste folk har dannet sig, for så er man jo forskellig for
de andre på en meget skrøbelig måde, hvor de mindste kommentarer kunne
ødelægge resten af dagen.

Dette, projicerede ideal, er også motoren den styrer en stor del, hvis
ikke det meste, af det eget ideal. Det projicerede ideal er dog kun i
personens egne øjne bestemt af de mennesker personen omgås med, for det
afhænger kun af personens egne tanker.

Det er heller ikke kun personer der skaber det projicerede ideal, der er
to yderligere kilder: de naturbaserede og kulturbaserede idealer. De
kulturbaserede idealer er bestemt af medier som TV, magasiner og sociale
medier. De har ansvaret for de projicerede idealers udvikling mod tynde
Victorias Secret og muskuløse mandlige undertøjs modeller. Dette er en
utrolig mængde magt som de store firmaer har over os. De bolstre det
projicerede ideal for at tjene penge; men hvad kan vi gøre for at
ødelægge disse nye urimelige standarder? Det projicerede ideal er byget
på ideen at vi tror at andre holder os op imod dette ideal. Så ved helt
simpelt at fortælle hinanden at vi netop ikke holder hinanden op imod en
ideel person, men acceptere folk som de er, undergraver hele
problemstillingen lige der hvor det virker.

Vi fodrer et forkert ideal ved ikke at tale om det.

Når det så er sagt, er der også en anden side af mønten. Nogle idealer
er bestemt på den tidligere beskrevet kulturelle måde, men der er også
et biologisk element: det naturbaserede ideal. Vi er helt basalt er
kodet til at syntes, at noget er smukt og i mindre grad. Eksempelvis er
symmetri i ansigtet og kroppen et helt basalt menneskeligt ideal.

Det er det ikke et nyt fænomen, bare se Leonardo Da Vincis Vitruvianske
Mand. Da Vinci har her er et tegnet hans bud på den ideelle mand. En
komplet symmetrisk mand, der hverken er for tyk eller tynd. Alt på
manden er bestemt med smukke ratioer mellem mandens vingefang og hver
del af kroppen.

Ligesom symmetri er der en liste af træk som vi syntes er smukke, og
disse træk vil altid være en del af vores idealer om vi vil det eller
ej, for det er kodet ind i vores DNA og af god grund. Vi skal vælge
partner efter hvem der har de bedste gener at give videre. Det er i
hvert fald hvad Charles Darwin ville have sagt. Og hvis man ser på os
som menneskelighed er det da også ideelt at folk er så smukke som
muligt, så vi kan få så mange børn så muligt.

Vores kropsidealer er derfor summen af de naturbaserede og
kulturbaserede idealer. Men efter alt det, hvilke idealer burde vi så
sætte for os selv? Vi vil jo helst undgå scenariet fra debatindlægget.
Det er et særdeles filosofisk spørgsmål, hvilket gør det svært at svare
endegyldigt på, men vigtigste kropsideal er klart sundhed, for det er en
forudsætning for en god levestandard. Sundhed er dog et svært mål at gå
efter, for det er svært at definere, så hvis vi skal være sikre på at vi
idealisere det rigtige, skal vi være velinformeret om kost og motion,
men det er jo heller ikke meningen at idealet om sundhed som man sætter
for sig selv, skal være nemt at opnå. Det skal være krævende og burde
skulle holdes ved lige, men vigtigst af alt. Det SKAL være opnåeligt.
Ellers er der ikke noget at gå efter, hvis du alligevel ikke ville kunne
opnå det i teorien, hvorfor gå efter det.

Vi bliver også lige nødt til at tage at skridt tilbage og se hvad alt
det her gør ved os. Vores identitet er bygget på vores værdier og hvor
meget vægt vi lægger på dem. Måden vi rangerer værdi i os selv, er ved
at prioritere vores tid. Fordi vores tid er begrænset, er vores evne til
at uddelegere værdi også, i sidste end er vores selvidentitet derfor
også begrænset. Vores identitet er som et maleri af værdier der konstant
bliver overmalet med nye værdier der alle bliver balanceret for at skabe
et "jeg", og vi skal passe på at vi ikke maler for meget med "min krop
er ikke god nok" penslen.

Fordi vores identitet kun kan rumme så meget, hvilket betyder at hver
gang vi sætter vores udsende og krop øverst på vores liste af idealer,
så bliver de indre værdier nedsat. Hvis man ser på steder som Instagram,
hvor skønhed er det eneste der definere den måde vi ser menneskerne bag
profilerne på, kommer man hurtigt frem til en ret enkel konklusion: hele
deres identitet er deres krop. Alt pladsen i deres identitet er fyldt
med deres krop, hvilket gør at vores syn på dem som person meget
overfladisk.

Derfor skal vi sørge for at tale om kropsidealer og være accepterende
over for andre, og vigtigst af alt være sammen om at stemple de
idealiserede personligheder på medierne som reklame. Ellers ender vi
alle med at være reklamer for os selv uden at have noget at reklamere
for.
