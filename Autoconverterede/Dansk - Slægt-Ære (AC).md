Slægt-ære

En brudt ed, utroskab eller en forkert tiltale. Æreløshed var det
absolut værste fortidens mennesker kunne forestille sig. Krænkede en
person en andens navn eller ejendom, måtte han ligeledes være beredt på
grumme konsekvenser. Særligt i vikingetiden betød ære alt, og var den
først tabt, måtte der tys til den tids eneste løsning: blodig hævn!

I et samfund uden den sociale sikkerhed som vi kender fra den vestlige
verden, var selv den mest barske kriger fuldstændig afhængig af sin ære.
Datidens mennesker var afhængige af slægtens omdømme. Hvad enten slægten
modtog ære eller skam i livet, smittede det af på hele slægten.

Dengang var der ikke plads til den individualisme, som vi kender til i
dag. Et nyfødt barn overtog automatisk sin fars navn - fx Thorkildssøn
eller Thorkildsdatter. Barnet modtog samtidig slægtens status i
samfundet. Og det var nu barnets opgave at videreføre slægtens ære.
Enten ved at gifte sig eller ved at kæmpe. Vi hører ofte om, hvordan
slægt ære bliver fortalt i folkeviser og sagaer. Det kunne være, at man
kæmpede for sin familie eller man hævnede et drab i familien. Det var
ikke altid at man slog gerningsmanden ihjel. Hvis gerningsmanden var
svært bevogtet, var det ok at myrde hans fætter. Derfor skulle man passe
ekstremt på, hvad ens egen familie gjorde, så man ikke endte med at
blive slået ihjel. Disse drab, hvor man dræber for ære og retfærdighed,
kaldes æresdrab og finder sjældent, men desværre stadigvæk sted den dag
i dag.

I nyere tid fandt et æresdrab sted i Slagelse midtby. En ung muslimsk
mand myrdede sin lillesøster dagen efter hendes bryllup og sårede hendes
mand. Familien var krænket over hendes valgt af ægtemand og mente
derfor, at hun havde svigtet familien og krænket familiens ære. Familien
har nu genvundet deres ære i de pakistanske kredse, ved at begå dette
æresdrab og slå pigen ihjel. Dette er en skrækkelig hændelse, som vi
heldigvis sjældent støder på den dag i dag, men sådan har det ikke altid
været. I vikingetiden og op i middelalderen var æresdrab nærmest en
hverdagsting. Også selvom man ikke provokerede nogen, var man udsat, for
alt hvad ens slægtninge foretog sig, smittede af på en selv.

På mange måder kan man sige, at datidens samfund på ingen måde minder om
det samfund vi kender til i dag. Dengang måtte man være forberedt på at
dø for familiens ære. Man måtte ofre sig for slægten og familiens
bedste. Og man måtte være beredt på at rode bod for ens handlinger. Et
eksempel på æreløshed findes i vers 5 i riddervisen *Torbens datter*.
Her prøver Torben at bestikke opkræveren, han tilbyder både hans gård og
hans datter. Hvis han virkelig var en mand af ære, havde han ikke
stukket halen mellem benene og forsøgt at stikke af fra hans handlinger,
men derimod stået ved sit valg og kæmpet. Hvis han bare havde kæmpet for
sin ære, havde udfaldet måske været anderledes. Den slags
konfrontationer bliver vi heldigvis ikke udsat for i dag. De mænd som
konfronterede Torben i visen, havde også en ære at opretholde. Torben
havde krænket dem, og de skulle nu opretholde deres ære, ved at udøve
retfærdighed.

Ære betød altså langt mere for folket i middelalderen. Eller gjorde det?
Dengang var der en forventning om, at man ofrede sig for familiens og
slægtens bedste. Vi holder derfor stadigvæk fast i mange af datidens
normer. Vores samfund forventer også, at vi ofrer os for fællesskabets
bedste. Dog ikke i så ekstrem grad, at vi bliver slået ihjel af det. Et
eksempel på, at vi i nutidens samfund i den vestlige verden ofrer os for
det fælles bedste, kan være vores demokrati. Det kan godt være at vi
ikke altid enige med vores medmennesker, men vi overgiver os og
flertallet vinder. Det kaldes næstekærlighed og minder til forveksling
om slægt ære.

Slægt ære er desværre sjælendt positivt, selvom det i mange sammenhænge
bliver beskrevet som en helteagtig ting. Ofte når vi læser og hører om
slægt ære bliver der virkelig appelleret til vores følelser. "Derfor
skulle bruden dø" er en artikel fra B.T. Allerede da vi læser
overskriften, er vi fyldt med medfølelse og har ufatteligt ondt af
hende. Hun blev myrdet på det, der skulle have været den lykkeligste dag
i hendes liv. I en anden artikel fra B.T. skriver de i underrubrikken
"35-årig mor til tre ... offer for drabsmandens vildfarne projektil".
Det skærer helt ind i hjertet når vi læser, at hun har tre børn. De børn
kunne risikere at vokse op uden deres mor. "Havde jeg vidst, du havd'
været så god, aldrig skulde jeg set din faders hjerteblod!" 5. vers i
folkevisen Torbens datter, gør os inderligt triste. Hvis blot datteren
havde været hos sin far, ville opkræveren muligvis ikke have slået ham
ihjel, men det er for sent nu. Forfatteren fylder os, helt bevidst, med
medfølelse for den stakkels efterladte datter, som nu står helt alene
med sin faders morder.

Det var jo en anden tid, men selvom vi er så forskellige, kan vi drage
paralleller fra middelalderens samfund til vor tids samfund. Hvis vi
koger normerne helt ind til benet, og betragter normer som
næstekærlighed og omdømme, er de også de samme. Vi ønsker alle sammen,
inderst inde, at vores næste har det godt. De tog det måske lidt mere
bogstavligt, og gik lidt hårdere til værks i vikingetiden og
middelalderen. Men det undrer vist ikke nogen, når man tænker på,
hvilken barbarisk verden det var dengang.
