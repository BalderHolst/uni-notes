Sorø Akademis skole - rapportskabelon

Version 29082019

1.  **Vejen til den gode rapport:**

-   Alle nedenstående punkter er vigtige, men vejen til den gode
    journal/rapport ligger uden tvivl i formålet, hypotesen,
    diskussionen og konklusionen. Det er her, man har mulighed for at
    vise, man har forstået hvad forsøget går ud på og hvordan teori og
    det praktiske forsøg er koblet sammen.

-   Rapporten skal skrives så andre på tilsvarende niveau kan forstå,
    formålet med forsøget, hvordan det er udført og svaret på
    konklusionen.

-   Det altid en god ide at have billeder med fra forsøget i rapporten.

-   For at kunne skrive en fyldig rapport skal man have gjort personlige
    notater under udførelsen af forsøget. Disse personlige notater er
    kun til en selv og behøver derfor ikke være så formfuldendte, men
    dog alligevel så klare og tydelige, at de giver et godt grundlag til
    rapporten. Heri nedskrives fremgangsmåde, eventuelle ændringer i
    forhold til vejledningen, resultater og eventuelle spørgsmål og
    konklusioner man kommer i tanker om undervejs.

2.  **Filnavn:**

-   Filnavnet skal indeholde en overskrift der beskriver hvad forsøg et
    handler om.

3.  **Forsiden:**

-   Forsiden skal indeholde følgende elementer:

1.  Navn(e) og klasse/fag på den/de der har lavet rapporten

2.  Titel på rapporten der beskriver hvad rapporten handler om.

3.  Evt. billeder der er med til at udtrykke hvad forsøget handler om.

4.  Navn på modtageren af rapporten (typisk læreren)

5.  Dato for udførelsen af forsøget

```{=html}
<!-- -->
```
4.  **Formål:**

-   Beskriv hvad det er, du præcist ønsker at undersøge.

5.  **Teori og hypoteser:**

-   Her beskrives kort med egne ord teorien knyttet til forsøget og du
    vil ofte kunne hente inspiration fra din lærerbog. Teorien kan
    f.eks. være beskrivelse af relevante formler, redegørelse for
    kemiske/biokemiske reaktioner, udledning af fysiske love, forklaring
    af diverse fagbegreber. Det kan ofte være en god ide at benytte
    illustrationer i dette afsnit.

-   Hvis der indlagt spørgsmål/opgaver af teoretisk karakter, skal de
    besvares her.

-   Angiv om muligt en hypotese på hvad der forventes at måles, se,
    vejes eller observeres. Dette kaldes med et fint ord den
    hypotetisk-deduktiv metode.

6.  **Materialer:**

-   I dette afsnit skal der redegøres for hvilke materialer, der er
    blevet brugt til forsøget.

-   Evt. anvendte kemikalier og biologisk materiale skal også beskrives
    i dette afsnit. Bemærk at ved kemikalier skal der redegøres for evt.
    koncentrationer og sikkerhedssætninger via
her var et link til en lokal fil
7.  **Fremgangsmåde:**

-   Fremgangsmåden skal ikke være en copy-paste af den udleveret
    forsøgsvejledning, men en beskrivelse af hvordan forsøget faktisk er
    blevet udført, således at en anden med samme faglige forudsætninger
    kan genskabe jeres forsøg.

-   Fremgangsmåden kan med fordel opskrives i punktform suppleret med
    figur og/eller billede af forsøgsopstillingen.

8.  **Resultater:**

-   Her præsenteres målingerne fra forsøget evt. ved hjælp af billeder,
    tabeller og grafer med tilhørende tekst.

-   Husk enheder

9.  **Databehandling:**

-   Beregninger og databehandling kan blandt andet indeholde følgende
    elementer:

> 1\. Formler; 2.enheder; 3. passende antal cifre; 4. forklarende tekst
> til udregningerne, grafer og figurere; 5. vis og forklar hvordan
> reaktionsskemaerne er afstemt; 6. Afvigelser fra evt. teoretiske
> værdier.

-   Er der flere af samme type udregninger kan der bare gennemgås et
    beregningseksempel.

-   Husk der skal ikke diskuteres under beregningerne -- det skal først
    komme i selve diskussionen.

10. **Diskussion:**

```{=html}
<!-- -->
```
1.  Start med at præsentere forsøgets formål endnu engang(kort)

2.  Fremlæg derefter målingerne og derefter evt. diverse
    beregningsresultater.

3.  Sammenlign forsøgsresultaterne med hypoteserne/teorien.

4.  Diskuter om resultaterne stemmer overens med hypoteserne/teorien
    eller fraviger og i givet fald hvor meget (evt. forklar denne
    afvigelse med inddragelse af usikkerhedsfaktorer og fejlkilder). Det
    er vigtigt i dette punkt at der ikke bare henvises til teorien, men
    [viser]{.ul} at man kan anvende og koble teorien til det aktuelle
    forsøg.

5.  Indgår der flere forsøg? - husk i disse tilfælde at analysere og
    fortolke alle delelementerne.

```{=html}
<!-- -->
```
12. **Konklusion:**

```{=html}
<!-- -->
```
1.  Start med at læse formålet for rapporten, da konklusionen gerne
    skulle binde hele rapporten sammen og indeholde svarene på det man
    ønskede at undersøge.

2.  Beskriv kort formålet igen.

3.  Præsenter kort de praktiske og teoretiske resultater.

4.  Konkluder i hvilken grad der er sammenhæng eller uoverensstemmelser
    mellem de praktiske resultater og hypotesen/teorien.

```{=html}
<!-- -->
```
13. **Litteratur:**

-   To eksempler (evt. sideangivelse kan tilføjes til sidst)

1.  Christophersen, C., *Aspirin, 100 år med overraskelser*, Dansk kemi,
    85, nr.10

2.  Dahl, J., Jense, T., Arendt-Nielsen, L., *Smerte en lærebog*,
    København: FADL's forlag 2003, *(*ISBN 87-7749-300-12003)

```{=html}
<!-- -->
```
14. **Bilag:**

    -   Husk at der skal henvisninger i rapporten til evt. bilag og at
        rapporten skal kunne læses uden at der bladres om til bilagene.
