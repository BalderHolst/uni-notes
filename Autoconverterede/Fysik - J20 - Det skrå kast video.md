# Formål

At undersøge det skrå kast vha. videoanalyse og sammenligne resultaterne
med teorien fra undervisningen.

# Teori

Løs følgende opgaver:

1)  Beskriv uafhængighedsprincippet.

2)  Beskriv fysiske størrelser og SI-enheder for nedenstående formler
    fra undervisningen:

$$x = v_{0} \cdot \cos(\alpha) \cdot t$$

$$y = - \frac{1}{2}g \cdot t^{2} + v_{0} \cdot \sin(\alpha) \cdot t$$

$$v_{x} = v_{0} \cdot \cos(\alpha)$$

$$v_{y} = - g \cdot t + v_{0} \cdot \sin{(\alpha)}$$

$$a_{x} = 0$$

$$a_{y} = - g$$

$$x_{\max} = \frac{v_{0}^{2} \cdot \sin(2 \cdot \alpha)}{g}$$

$$y_{\max} = \frac{v_{0}^{2} \cdot \sin^{2}(\alpha)}{2 \cdot g}$$

3)  Nedenstående formel er *y* udtrykt ved *x*.

$$y = - \frac{g}{2 \cdot v_{0}^{2} \cdot \cos^{2}(\alpha)} \cdot x^{2} + \tan(\alpha) \cdot x$$

Hvilken type ligning er der tale om?

# Metode

## Materialer

Bold, smartphone (eller andet videokamera), målestok, computer med
LoggerPro, målebånd (25m eller 50 m).

## Fremgangsmåde

Foretag et skråt kast med bold, og optag det på video. Husk, målestok
(gerne præcist markeret 5 m mellem to kegler eller lignende) i samme
afstand fra kameraet som bolden.

Mål kastelængde $x_{\max}$ med et målebånd.

## Databehandling

-   Overfør videoen til LoggerPro, og lav videoanalyse af den. Placer
    koordinatsystemet, så x-aksen går gennem foden og y-aksen går
    igennem kuglen netop, når den er ved at forlade hånden.

-   Lav følgende grafer.

```{=html}
<!-- -->
```
-   (t,x)-graf

-   (t,y)-graf

-   (x,y)-graf

```{=html}
<!-- -->
```
-   Tilføj passende regression til hver af graferne.

-   Hvordan passer graferne med teorien?

-   Hvad er accelerationen på bolden i henholdsvis x- og y-retningen?

-   Bestem vha. graferne:

```{=html}
<!-- -->
```
-   Svævetiden, $\Delta t$

-   Kastelængden, $x_{\max}$

-   Kastehøjden, $y_{\max}$

Beregn herudfra begyndelseshastigheden for bolden $v_{0}$ og
kastevinklen fra vandret $\alpha$.

-   Hvordan passer den beregnede $x_{\max}$ med værdien målt med
    målebåndet?
