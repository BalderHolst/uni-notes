Taler med politisk holdning

En 1. maj tale er en tale til folket. Det er en tale der skal formidle
arbejdernes styrke i samfundet når de står sammen. Den skal vise alle og
enhver, at arbejderne netop ikke er hjælpeløse og at de har magt til at
ændre samfundet. Derfor står Line Knutzons 1. maj tale i stor kontrast
til lytteres forventninger, da den fremlægger fundamentale problemer i
socialdemokratiets politik og samfundssyn. Hun mener at politikerne har
mistet forbindelsen til folket og taler til et ikke eksisterende
fællesskab. Dette kan vi se helt fra talens begyndelse.

"Kammerater... arter... arter... arter". Talen starter med den klassiske
intro. Men udmeldingen giver genlyd i den tomme stue. Der er ikke noget
fællesskab at være en del af, for der er ingen andre i rummet. Dette
skaber en kontrast til den måde Mette Fredriksen vil havde sin 1. maj
tale skal opfattes. Den starter tale med "kære venner" og Line Knutzon i
dermed allerede i sin første sætning drejet vinklen, og formidlet sin
første og mest gennemgående pointe: Vi er ikke et samlet fællesskab, men
vi er individer med hver vores individuelle liv. Desuden følger hun op
med: "Jeg er samlet her i dag i min stue", der igen tydeligt viser at
hun absolut ikke taler til noget større fællesskab, men kun til sig selv
i sin egen isolerede boble. I denne intro nedbryder hun altså hele
fundamentet for en 1. maj tale, og viser hvor løsrevet socialdemokratiet
er fra det folk de forsøger at appellere til. Der er intet fællesskab at
tale til, og selv hvis der er, er politikerne i hvert fald ikke en del
af det.

Ligesom i Mette Fredriksens tale, fortsætter Line Knutzon med en tak til
alle de offentlige. Her vedholder hun en monoton stemmeførelse, og
fastholder derved at hun netop er totalt ligeglad med hvordan det
faktisk er at være arbejder. Igen bliver pointen om politikeres
isolering fra folket fastgjort.

Landets udvikling er også et stort punkt i de fleste 1. maj taler,
derfor har Line Knutzon heller ikke undladt dette talepunkt i sin egen.
Hendes vinkel er dog anderledes: hvilken udvikling taler vi om? Og hvem
bestemmer om den er god eller dårlig? Disse er helt fundamentale angreb
på politikere i det hele taget, og pointerer deres udefinerede og
abstrakte tilgang til fremskridt. Hun spørger for eksempel: " Er det en
naturlig udvikling, at grundvandet bliver forurenet? Er landbruget inde
i en god udvikling?". Hun angriber hele måden politikere kommunikerer
med befolkningen, og viser klart at et udsagn om "udvikling" enlig, kun
er defineret af den der siger det. På den måde har ordet mistet alt evne
til at formidle noget som helst, og understrejer kun trangen til at se
ud som om man har ret. Når Line Knutzon kritiserer politikere for at
bruge et ord som "udvikling" til at betyde hvad som helst, er det altså
ikke bare en kritik af en bestemt socialdemokrat, men en kritik af alle
politikeres tendens til at tro, at befolkningen bare er en flok får, der
hopper med på deres politik, så længe de hører et par tome ord, der får
den til at tro at deres egen version af "udvikling" er den der gælder.

Senere i talen kommer emnet indvandring på banen. Her opstiller hun et
*reductio ad absurdum*-argument: "\[Danmark\] bliver oversvømmet, og så
er det os, der må flygte til Mellemøsten". Herefter argumentere hun på
denne måde: "Vi kunne risikere, at de troede, vi var ligesom dem og
derfor afviste os ved deres grænser". Dette er en direkte kritik af den
daværende flygtningepolitik, og specielt socialdemokratiet, der på
talens tidspunkt lige er gået fra en meget slap flygtningepolitik til en
meget stram en. Når hun siger: "Vi kunne risikere, at de troede, vi var
ligesom dem", menes der at politikerne ikke tænker på indvandre som
mennesker, men som en sygdom vi skal holdes ude af landet, hvilket går
totalt imod den socialistiske ide at alle burde have en chance i
samfundet, ligegyldigt og de er født rige, fattige, eller i et rigt
eller fattigt land. Dette viser socialdemokratiets nye populismedrævede
politik, hvor partiet vælger mærkesager efter hvad de kan få flest
stemmer på, og netop ikke hvad deres grundværdier er. Igen har partiet
løsrevet sig fra befolkningen, og gør hvad det kan for at udnytte folket
som meget som muligt for at få magt, hvilket totalt går imod partiets
grundværdier og natur.

Konklusionen i talen begynder med denne antitese: "Kammerater arter
arter! Vi er blevet fattige. Men på den rige måde." Dette hentyder til
vores land, og dets nedgang. Vi er altså ikke fattige på kapital, men
fattige på sjæl og morale. Vi vurderer ikke flygtninge som mennesker, og
vores politikere er løsrevne fra befolkningen. Line Knutzon, mener at
Danmark bliver et mere og mere usselt sted at bo, og vil "hellere være
ludfattig en ussel og rig". Til sidst afslutter hun talen således: "Jeg
slutter nu, kammerater, dels fordi I ikke er til stede, dels fordi jeg
som enkeltmandsindivid ikke ved, hvad jeg skal gøre ved det". Her binder
hun hele talen sammen, ved at gentage hendes første pointe: at der ikke
er noget fællesskab. Hun siger også at hun ikke ved hvad hun skal gøre,
hvilket jo er et problem, da det er hende der holder talen, og hvis hun
ikke ved hvad hun skal gøre, så ved ingen det, for vi er alle bare
enkelmandsindivider, der derfor ikke ved bedre end hinanden.

Line Knutzons tale er en satirisk kommentar til, hvad hun mener er, et
parti der kun er en skal af sit tidligere selv. Hele talen bliver oplæst
i en tone der siger: "jeg er enlig ret ligeglad", af en person der
ligner hun lige er stået op og verden er ved at brænde ned omkring
hende. Ingen af hendes pointer er sagt direkte, men kan findes i den
gennemgående sarkastiske tone. Dette er en tale om forbindelsen mellem
politikere og folket, og Line Knutzon mener at der har skabt sig en
kløft mellem de to. Dette ødelægger Danmark og hele grunden til at være
stolt af at komme herfra. For det værste man kan være er ussel og rig.

Hej Balder

Du har mange gode teksteksempler og fin forståelse af både sprogtone og
den satiriske tilgang til både lejlighedstalen og indholdet deri.

Du kan med fordel udvide dine citater lidt, så du kan fremhæve ordvalg,
retoriske virkemidler og den sproglige sammensætning, der skaber
satiren, tydeligere. Det bliver lidt kort, og så fortolker du uden en
grundig forudgående næranalyse. Hvis du tolker forkert (hvilket ikke er
tilfældet her), er det problematisk, hvis den forudgående analyse
mangler. Det er ligesom med mellemregninger i matematik.

Din struktur i analysen er ikke så tydelig. Arbejd med at påpege, hvilke
delelementer, teksten består af, for derved at få et overblik, der også
kan kvalificere perspektiveringen til både genre og paralleltekst bedre.
Du har fornuftige perspektiveringer til Frederiksen, men det virker lidt
hoppende i sin fremlæggelse. Det kan du udgå med gode overgange mellem
afsnittene "i modsætning hertil", "ligeledes", "...også...",
"....derimod..." o. lign.

Fokuspunkter næste gang:

-   Uddyb analyserne med både sproglig og indholdsmæssig næranalyse, så
    dine pointer er underbygget

-   Lav gode overgange mellem dine delafsnit

*Mette*
