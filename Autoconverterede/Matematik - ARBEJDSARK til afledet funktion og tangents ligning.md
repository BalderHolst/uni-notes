[ARBEJDSARK: AFLEDET FUNKTION OG TANGENTENS LIGNING.]{.ul}

**[TANGENTENS LIGNING:]{.ul}**

Tangentens ligning i et punkt (x~o~ , f(x~o~)) på grafen for en funktion
y = f(x), er som bekendt **t: y = f ' (x~o~)^.^(x - x~o~) + f(x~o~).**

Når vi kender x-værdien for det punkt hvor vi vil finde tangentens
ligning, skal vi altså udregne y-værdien, dvs. y~0~ = f(x~o~) og desuden
finde f ' (x) og derefter indsætte x~o~ for at finde tangentens
hældning.

"Algoritmen" er altså:

1)  Identificér x~o~ (Den x-værdi vi vil finde tangenten i)

2)  Beregn f(x~o~)

3)  Find f ' (x) og

4)  Find så f ' (x~o~).

Så kan du indsætte det fundne i tangentens ligning og beregne
forskriften.

[OPGAVE 1.]{.ul} Brug ovenstående algoritme til at løse følgende opgaver
uden hjælpemidler:

a)  Bestem en ligning for tangenten til grafen for f(x) i punktet P, når
    $f(x) = \frac{1}{x}$ og $P\left( 2,f(2) \right)$

b)  Bestem en ligning for tangenten til grafen for g(x) i punktet Q, når
    $g(x) = x^{4} - \frac{2}{x}$ og $Q\left( 1,f(1) \right)$

[OPGAVE 2.]{.ul} En parabel er givet ved f(x) = 3x^2^ + 2x -5.

Find ligningen for tangenten i punktet (0 , f(0).

[OPGAVE 3.]{.ul} Funktionen f(x) = 2x^2^ - 5, har en tangent med
hældningen 6. Find denne tangents ligning.

TIP: Find f ' (x) og løs ligningen f ' (x~o~) = 6. Så finder du x~o~,
dvs. det punkt hvor tangentens hældning er 6. Resten foregår så ligesom
opgave 2 og 3.

[OPGAVE 4.]{.ul} Parablen i opgave 3 har en tangent med hældning 8. Find
denne tangents ligning.

[OPGAVE 5.]{.ul} Givet funktionen $f(x) = x^{3} - 3x + 1$, undersøg om
følgende to linjer er tangent til grafen for f(x):

a)  Linjen l med ligning $y = 3,75x - 5,7$

b)  Linjen m med ligning $y = 9x + 17$

TIP: HVIS linjen er tangent, hvad må x~o~ så være? Find så ligningen for
tangenten med denne x~o~-værdi.

**[AFLEDET FUNKTION:]{.ul}**

[OPGAVE 6.]{.ul} Besvar følgende opgaver; læg mærke til de mange
forskellige måder at skrive $f^{'}(x)$ på!

a)  Bestem $y'$, når $y = 10^{3} \cdot x$

b)  Bestem $\left( - \frac{1}{x} + \frac{x}{3} + 2x^{3} \right)^{'}$

c)  Bestem $\frac{\text{dy}}{\text{dx}}$, når
    $y = 1 - x - x^{2} - x^{3}$

d)  Bestem $\frac{d\left( 10x^{2} - x \right)}{\text{dx}}$

e)  Bestem $\frac{1}{x} \cdot \frac{d}{\text{dx}}\left( x^{3} \right)$
