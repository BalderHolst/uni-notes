Sproget fortæller meget mere end det man hører, det fortæller om
relationer, kultur, synsunkter, og meget mere. Forskellige mennesker
bruger også sproget forskelligt, og det kan gøre det vanskeligt at
analysere. Men nu vil jeg alligevel forsøge at analysere en lille bid
fra den norske serie Skam, som handler om Norra, der går på et norsk
gymnasium. En ældre elev (William) har opdaget hende, og prøver at få
hendes opmærksomhed.

Scenen er sat på en trappe hvor Noora og hendes veninde Eva står. De
taler sammen om nogle beskeder på Evas telefon, da William dukker op og
indleder samtalen med et "hej smukke", der sætter tonen for resten af
samtalen. Han spørger så Noora om hvorfor hun ikke har svaret hans
beskeder, Noora svarer ironisk tilbage med forklaringen, at hendes
telefon har været død i to uger. Men William giver ikke op så let, og
forslår at pjække fra næste time sammen. Norra afviser og fortæller
William at han skal give op, herefter gør William det meget klart at han
absolut ikke vil give op, og da Noora igen forsøger at få ham til at
stoppe, forklarer han at hun er en klog pige, og hun nok kan forstå, at
hver gang hun afviser ham, vil han kun have hende mere og mere, og
derudover er den eneste måde at blive af med ham at date ham. Han
afslutter med bemærkningen "stop med at spille kostbar" som prikken over
i'et på sin lille tale. Noora afviser igen med en tydelig ironisk
kommentar "god logik". Herefter følger en lang pause hvor ingen siger
noget, mens William stirrer på Noora, til sidst kan hun ikke tage det
mere, og spørger "var det alt?". Klippet slutter med William der
fortæller Noora hvor smuk hun er.

Her er en situation med to mennesker der har en konflikt, og der er
mange måder at gribe sådan en situation an. Vi har som hovedregel to
måder, at få folk til at forstå hvad vi prøver at kommunikere når vi
bruger ord: industrikulturens sprog eller det direkte sprog, og
bondekulturens sprog eller det indirekte sprog. Det direkte sprog bruger
vi når vi siger rent ud hvad vi vil have modtageren til at forstå,
f.eks. "giv mig brødet", hvor man med det indirekte sprog ville sige
"vil du række mig brødet". Begge udgaver har samme budskab, men det
indirekte sprog ses ofte som et mere høfligt sprog. I indirekte sprog er
det faktuelle budskab ikke det samme som det reelle budskab, så nogle
gange kan det være svært at følge med. Williams sprog er meget direkte,
mens Nooras er lidt mere indirekte. Det kan vi se allerede i de første
udvekslinger mellem dem: William starter samtalen på en meget ligefrem
måde med et kompliment, og spørger bagefter ligeud hvorfor hun ikke har
svaret på hans beskeder, mens Noora ironisk -og dermed indirekte- siger
at hendes telefon ikke havde strøm. Som vi kommer længere ind i
samtalen, bliver Noora mere irriteret og direkte, men selv til sidst
spørger hun "var det alt", hvilket enligt betyder: "gå nu hvis du ikke
har mere at sige", som igen bekræfter hendes indirekte måde at tale på.
William bekræfter også sit sprog til sidst, da han ret ud siger "hold
kæft hvor er du smuk".

Hver gang vi siger noget, siger vi også meget om os selv og relationen
til dem vi snakker medjf. Von Thuns begreb om selvfremstilling. I denne
samtale fremstiller William sig selv, både som selvsikker og målrettet.
Han siger lige hvad der passer ham, og er fuldstændig ligeglad med Eva,
der står lige ved siden af. Han har også udtænkt en måde at trænge Noora
op i en krog, så han kan få en date med hende. Noora reagere negativt på
alle Williams forsøg, og fremstiller sig selv som om hun ikke vil have
noget at gøre med William. Disse to intentioner skaber en klar konflikt
der, viser deres forhold til hinanden: William vil snakke med Noora, og
Noora vil ikke snakke med William.

Der er også principper for samarbejde og høflighed, og både Noora og
William op fylder alle samarbejdsprincipperne: de siger ligeud hvad de
mener og tror, hvilket lægger et godt grundlag for samarbejde. Men
høflighedprincipperne er dog ikke opfyldt i samme grad, tværtimod er
næsten ingen af dem opfyldt. William forsøger faktisk at søge enighed,
men da han bliver afvist, skifter han strategi, og bruger sig selv som
en trussel, for at sikre at Noora alligevel acceptere. Noora starter dog
med at ignorere alle principper, men hendes første ironiske kommentar.
Det viser at Noora allerede inden samtalen har bestemt sig for, hvordan
hun vil snakke til William.

For Noora og William er det vigtigste at få deres besked igennem, og
høflighed er ikke en prioritet, for deres relation er allerede fastlagt.
Williams sprog er meget kontaktskabende, og hans mål er at komme på en
date med Noora. Noora er dog afvisende, og tvinger William til at tage
andre midler i brug.

Hej Balder

Tak for din besvarelse. Du har blik for analysen -- og viser sikker
forståelse, men du måtte gerne forklare begreberne i forbindelse med, at
du bruger dem. Din indledning og præsentation fungerer godt, og ligesom
du åbner, skal du også slutte. Besvarelsen ender meget brat.

Sikkert sprog, men vær obs. på nutids-r. Brug evt. 'spiser', hvis du er
i tvivl.

Gitte
