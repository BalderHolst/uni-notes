I det moderne danske samfund, betyder slægt kun en lille del af hvad det
engang har gjort rundt i verden. Det kan især ses i tekster som de
Islandske sagaer. Da sagaerne blev skrevet, var Island eget og drevet af
forskellige slægter uden nogen officiel lov, så det var ære der styrede
samfundet, og det var ved hjælp af ære, man opnåede anerkendelse og
højere status i samfundet. Men det var jo ikke kun individets ære det
handlede om, det var også i stor grad familiens ære og anseelse. Et godt
eksempel er Njals saga, som omhandler et opgør mellem to slægter, der er
en del af en større slægtskrig. Her kæmper slægterne imod hinanden om
deres ære. heltene i disse sagaer er ofte dem der formår at bevare eller
forhøje deres ære, men dem der afviger fra denne forventning, bliver
påført vanære. Det resulterer i de slægtskrige, som sagaerne omhandler,
for hvis et mord ikke hævnes, viser det at familien er svag og ødelægger
samtidigt slægtens ære.

I folkeviser kan slægt- og ærens indflydelse på middelalderen også ses.
Ridderviserne er det mest oplagte eksempel. De almindelige bekymringer
for den almene bonde bliver der slet ikke sunget om, for det er ikke det
vigtige: det er æren der er i fokus. Hovedpersonen hvis ære det
omhandler er normalt en ridder fra adlen, der skal ud og vise sit værd
for at få belønningen til slut, eksempelvis pigen han elsker, og det er
ikke altid at hovedpersonen kan bevare sin ære gennem hele visen. Og så
er der trylleviser. Her er der overnaturlige kræfter på spil, der ofte
får hovedpersonen til at handle uhensigtsmæssigt. Disse overnaturlige
kræfter er ofte symboler for andre reelle fristelser og hændelser, som
de almene borgere kan relatere til, og på den måde sympatere med
hovedpersonen. Også her er det hovedpersonens ære det handler om, men
her er der lagt ekstra fokus på det der kan få selv den allermest
ærværdige hovedperson til at bukke under. "Torbens datter" er en typisk
riddervise, hvor konflikten afstammer af hævn, hvilket er et produkt af
altid at skulle bevare sin ære. Visen starter med at hovedpersonen slår
Torben ihjel, selvom at han vil give hovedpersonen alt hvad han ejer
selv hans datter, det tager vores hovedperson sig ikke af, for han er en
ærefuld mand der hævner sig når det gælder hans ære. Det er så også her
hvor hans ærefulde attitude opholder; han starter med at hugge Torbens
lig hovedperson i stykker, og afslutter derefter med at tage hans datter
med sig hjem, hvilket ikke kun bringer skam til vores hovedperson, men
også datteren der ridder væk med manden der lige har

myrdet hendes far og skåret ham ud i småstykker.

Men slægt og ære har også indflydelse i nutiden; En artikel i BT kaldet
"Derfor skulle bruden dø" fra 2005 omhandler et æresdrab på en 19-årig
pige. Hun havde forelsket sig i en afghaner på 27, og efter at deres
forhold var blevet afvist af pigens familie, stak hun af for at gifte
sig med ham. Lige efter brylluppet blev parret overfaldet på Slagelse
station af pigens bror der skød dem begge. Manden overlevede. Dette er
et eksempel på en familie hvis ære er dybt svækket af deres datters valg
om at gå imod dem og deres dom. De har derfor gjort det ultimative for
at genvinde den tabte ære, og det var nok ikke broren der selv fandt på
at skyde sin søster, men nok nærmere familien der tvang ham til det.

Artiklen og "Torbens datter" er to vidt forskellige tekster der begge
omhandler det samme emne nemlig slægt og ære. "Torbens datter" kører den
klassiske folkevisestil uden nogen overflødige detaljer, hvilket vi kan
se allerede idet vi aldrig får hovedpersonens navn at vide. Hvis vi så
begynder at kigge på hvad der faktisk står, ser vi at der, selv i de
aller blodigste vers, ikke at beskrivelser om hvor heltedådigt eller
frygtelig handlingen var, men bare budskabet at det skete. Dette er
absolut ikke sandt i artiklen, der konstant bruger ord som "tragedie",
og bruger hele anden halvdelen af teksten, på at forklare hvordan at
dette stammer fra en forældet tradition og er forkert.

At vi reagerer så kraftigt på episoder som æresdrab, viser at der er
sket en meget tydelig forandring i vores samfund og den måde vi
behandler ære på. Vi vil stadig anses for en god, respekteret og stærk
person, men vi bruger ord som "ansigt" i stedet for ære. Vi reagerer
heller ikke på den samme brutale måde, hvis nogen truer vores ære, for
der er ikke længere ære i at hævne sig på dem der gør os ondt. Nu til
dags fylder ære måske alligevel det samme, men det er vores måder at
opnå æren på der har ændret sig.
