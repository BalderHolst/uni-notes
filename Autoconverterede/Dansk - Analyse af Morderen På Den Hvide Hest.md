Morderen På Den Hvide Hest er en dokumentar om Peter Lundins kæreste,
der gennem breve begyndte et forhold med ham, mens han var i fængslet,
på baggrund af at have myrdet sin familie. Marianns kæreste Brandur
fortæller også hans version af historien og om hvordan han reagerede på
dette skjulte forhold.

I dokumentaren fortæller Mariann om begivenhederne. Hun fortæller en
meget detaljeret historie med følelser og relationer for og til andre
omkring hende. Ud over Mariann interviewer dokumentaren også hendes
mand, der har været hendes kæreste gennem det meste af hendes liv og
stadig er sammen. Mariann boede på Færøerne og hun fortæller hvordan hun
startede med bare at sende et brev efter at have set Lundin i
fjernsynet. Hun var chokeret over at få svar tilbage. Mariann skriver
igen og deres forhold udvikler sig over flere år. Mariann bruger Lundin
som en dagbog og til at støtte hende gennem vanskelige tider i hendes
familie. Hendes familie vidste intet for hun havde nemlig fået Lundin
til at sende alle hans brev til en veninde, hvor Mariann så kunne hente
dem. En dag opdagede hendes forældre så hendes breve og skar kontakten
til Lundin. Efter et par år flyttede Mariann og Brandur, hendes kæreste
gennem flere år, til Danmark. De fik et barn og Mariann genoptog
kontakten til Lundin og besøgte ham flere gange. Det endte med at Lundin
tvang Mariann til at gifte sig med ham i fængslet. I denne periode var
Brandur ikke meget hjemme og Mariann ringede derfor til Lundin der
nedgjorde hende lige så tit som ham tilbedte hende. Pressen var også
begyndt at efterfølge Mariann efter hendes bryllup i fængslet og hun
blev mere og mere deprimeret, derfor søgte hun til Lundin og blev
afhængig af hans beroligende ord. Brandur fandt endelig ud af det, da
han så hende på forsiden af et magasin, og han tog deres barn med hjem
til Færøerne. En retssag om rettighed til at opdrage barnet fulgte
skilsmissen. De endte med begge at blive erklæret for retsmæssige
forældre. Efter at have fået sit barn tilbage ville Mariann være en
bedre mor og gik derfor fra Lundin. Hun fortalte så hele historien til
pressen. Brandur og Mariann fandt sammen igen efter blæsten var stilnet
ned igen og er stadig sammen.

Dokumentaren er bygget op omkring interviews med Mariann, Brandur og en
Journalist der skrev historien til Extra-bladet. Mariann fortæller mest
og bliver brugt som en slags voice of god, mens vi ser billeder fra
tiden hun omtaler. Der er mange virkemidler fra den autoritative
dokumentar inddraget som interviews, rekonstruktioner og voice of god,
men målet er dog ikke at afsløre en sag, som det burde være i den
autoritative dokumentar. Målet er i stedet objektivitet, for der er
ingen mening som dokumentaren skubber os imod, men i stedet for de tre
hovedpersoner lov til, at sige det som de ser det, og så må seeren selv
finde ud af om de vil sympatisere med dem. Dette er et træk fra den
observerende dokumentar og ikke den autoritative, hvilket giver os en
god blanding af de to genrer med målet fra den observerende dokumentar
og virkemidler fra den autoritative dokumentar. Man kunne måske også
fristes til at sige den deltagende dokumentar, for vi har tre fortællere
der deltager i handlingen, men det er så også det eneste træk fra den
deltagende dokumentar. De prøver ikke aktivt at drive handlingen frem,
for de snakker om noget som de slet ikke kan have indflydelse på,
grundet at det er så lang tid siden at begivenhederne fandt sted.
Endeligt vil jeg sige at dokumentaren indeholder træk fra både den
autoritative og den observerende og vi kan ikke placere den i en enkelt
kasse.

Man skulle tænke at denne dokumentar bare ville være underholdning, for
den omhandler en meget lille del af den danske historie og havde ingen
rigtige konsekvenser for fremtiden for en gennemsnitlige dansker. De
eneste der rent faktisk var interesseret i Peter Lundins kæreste, var
pressen, men det er ikke Peter Lundin, eller den historiske baggrund,
der gør det til en informerende dokumentar. Dokumentaren beskriver
begivenheder der for længst er overstået, men alligevel er det lærerigt
for dem der ser den. De lærer at sætte sig ind i andre folks situation
og syn på verden og i dette tilfælde at folk kan manipuleres nemmere end
mand går og tror. Historier som dette kan hjælpe os til at hjælpe andre
og måske se indad og identificere potentielt harmfulde personer. Hvis
alle kunne sætte sig ind i hinandens sociale situationer, ville vi alle
være bedre til at komme frem til sandheden og blive bedre mennesker.
