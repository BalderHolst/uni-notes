Fremstilling af yoghurt

[Formål:]{.ul}

Forsøgets formål at fremstille yoghurt ud fra sødmælk og følge
produktionen af mælkesyre vhj. af pH-meter.

[Baggrund:]{.ul}

-   Mælkesyrebakterier spiller en central rolle ved fremstilling af
    såvel tykmælk, yoghurt, creme fraiche, smør som ost.
    Mælkesyrebakterier anvendes ligeledes ved fremstilling af rigtig
    mange andre typer af madvarer -- eksempelvis brød, syltede eller
    mælkesyregærede grøntsager, for eksempel sauerkraut.

-   Der findes en lang række mælkesyrebakteriestammer som laver
    lactatgæring. De inddeles af praktiske grunde i homofermentative og
    heterofermentative stammer. Homofermentative stammer laver en ren
    lactatgæring, mens heterofermentative også producerer uønskede
    organiske stoffer, som giver mælken en dårlig smag.

-   Disse mælkesyrebakterier får deres næring fra mælken og får energi
    ved at forgære

mælkesukker (lactose) til mælkesyre (laktat).

-   De homofermentative mælkesyrebakterier omdanner lactose sådan her:

C12H22O11 (lactose) + H2O (vand) + (ADP + P) + mælkesyrebakterier →

> 4 x C3H6O3 (mælkesyre) + energi(ATP)

-   De heterofermentive mælkesyrebakterier kunne omdanne lactose sådan
    her (fx. : Lactobacillus leuconostoc)

C12H22O11 (lactose) + H2O (vand) + (ADP + P) + mælkesyrebakterier →\
2 x C3H6O3 (mælkesyre) + C2H6O (ethanol) + CO2 (kuldioxid) ) +
energi(ATP)

-   Under bakteriernes vækst udskiller de desuden andre kemiske stoffer
    (sekundære metabolitter eller affaldsstoffer). Affaldsstofferne er
    forskellige fra bakteriestamme til bakteriestamme. De giver
    surmælksprodukterne deres specielle aroma af yoghurt, smør osv.

-   Ved stuetemperatur kan mælkesyrebakterierne udkonkurrere
    colibakterier og andre bakterier fra vores tarmsystem. Pga. den lave
    pH vil de færreste bakterier kunne vokse i yoghurten, og den får en
    længere holdbarhed.

-   I dette forsøg skal I fremstille yoghurten vha. mælkesyrebakterier.
    Bakterierne tilsættes som en smule yoghurt naturel og I kan følge
    bakteriernes vækst og produktion af mælkesyre ved at måle på mælkens
    pH som falder efterhånden som der produceres mere og mere mælkesyre.

-   Den optimale temperatur ligger omkring 35 ˚C for mælkesyre
    bakteriers vækst.

-   Mælkesyren kaldes undertiden også laktat, som egentlig er den
    korresponderende base til mælkesyren. Den producerede mælkesyre er
    altså i kemisk ligevægt med laktat:

C~3~H~6~O~3~ (mælkesyre) + H~2~O(l) ↔ C~3~H~5~O~3~^-^ (laktat) +
H~3~O^+^ (syre)

-   Størsteparten af mælkesyrebakterierne trives ikke (går i dvale) ved
    pH under 4 og syrningen går derved naturligt i stå. Visse
    mælkesyrebakterier kan dog fortsætte deres aktivitet til under pH 4,
    eksempelvis Lactobacillus acidophilus (A38).

[Udstyr:]{.ul}

Varmeplade med termostat og magnetisk omrøring

300 mL konisk kolbe

Stor magnet

30 mL bægerglas

pH-meter og LabQuest

[Kemikalier:]{.ul}

200 mL sødmælk

10 mL yoghurt naturel

Pufferopløsning på 7

[Fremgangsmåde:]{.ul}

1.  Afmål 200 mL sødmælk i 300mL konisk kolbe og læg en stor magnet ned
    i kolben.

2.  Tilslut termometeret til varmepladen og sæt termometeret ned i den
    300 mL kolben og placer kolben på varmepladen.

3.  Sæt omrøringen til 250 rpm

4.  Indstil termostaten på 90 grader og varm sødmælken op til 90 grader,
    så den bliver pasteuriseret og der ikke gemmer sig bakterier.

5.  Når mælken er nået de 90 grader indstilles termostaten på 40 grader.

6.  Når sødmælken er 40 grader tilsættes 10 mL yoghurt.

7.  Et kalibreret pH-meter placeres i kolben, så det ikke rør magneten.

8.  Indstil LabQuesten til at måle pH 100 gange i timen over 20 timer.

[Resultatbearbejdning:]{.ul}

1.  Afsæt resultaterne i et koordinatsystem med timer fra forsøgsstart
    som x-akse og pH som y-akse. Det kan enten gøres direkte i
    databehandlingsprogrammet eller ved at udvælge målepunkter med et
    fast interval. Det kan være nødvendigt at udjævne måledata i
    programmet.

2.  pH-kurven angiver ikke mælkesyrekoncentrationen, men
    -log\[H~3~O^+^\]. Hvilken overordnet sammenhæng er der mellem pH og
    mælkesyrekoncentrationen?

3.  Hvilke faktorer har indflydelse på bakterievæksten i mælken?

4.  Søg og vis den kemiske opbygning af lactose og mælkesyre. Er
    mælkesyre en svag eller stærk syre? Vis mælkesyrens reaktion med
    vand?

5.  Beregn koncentrationen af oxonium ved start og efter 5 timer, 10
    timer, 15 timer og 20 timer. Hvordan ændres koncentrationen af
    oxonium undervejs i syrningsprocessen?

6.  Beskriv yoghurtens lugt og smag. Er resultatet tilfredsstillende?
