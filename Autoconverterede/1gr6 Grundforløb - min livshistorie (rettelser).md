Hej Gitte.

Mit navn er Balder, og jeg vil fortælle min livshistorie, dog meget
forkortet. I tidsrummet mellem min fødsel (den 4/4) og 5. klasse, er det
eneste, du skal vide om mig, at jeg startede i Sorø Drengekor i 3.
klasse, og byggede med Lego. Det var omkring i 5. klasse, at jeg
begyndte at modificere mine legetøjspistoler, så at de kunne skyde både
længere og hårdere. Jeg havde tidligere leget meget med Lego og bygget
små mekanismer, men det var først her, at jeg for alvor begyndte ~~for
alvor~~ at være fascineret af mekanik. Da jeg efterhånden havde
modificeret alle mine pistoler, begyndte jeg at finde på andre ting at
bygge og modificere. Det næste, jeg ville bygge, var fjernstyrede fly,
men ikke de droner, som alle går, og snakker om, næ det her var fly med
vinger og hale, der skulle kontrolleres af mig via en fjernbetjening.
Jeg havde lige købt, og bygget mit første fly, da min familie fandt på,
at vi s~~kyll~~e skulle til USA i fire måneder. Først syntes jeg ikke
rigtigt om tanken, men som tiden gik, fik jeg mere og mere lyst. Det var
en fantastisk tur med tre måneders skole, og en måneds ferie. Skolen i
USA var meget forskellig fra skolen i Danmark,: Hver ~~vær~~ lærer havde
~~vær~~ hver deres lokale, og eleverne rokerede rundt imellem
klasseværelserne i løbet af dagen. Udover det var det det samme skema
v~~ær~~ hver dag, og selv hvis det var en kortere dag, så afkortede de
bare timerne, så det passede. Udover det skulle vi møde klokken 7:30
hver dag, undtagen om onsdagen, hvor vi først skulle møde klokken 10:00.
Det var faktisk en god ordning, for så havde man ny energi til resten af
ugen. Efter tre måneders skole, tog vi en ferie på en måned, hvor vi
kørte rundt i USA. Da vi så kom hjem, begyndte jeg straks at bygge fly
igen. De første fløj ikke særlig godt, og jeg fandt senere ud af, at det
var fordi, at flyet var for haletungt. Siden da har jeg i alt bygget
fire fly, der alle kan flyve. Det var også på dette tidspunkt, at jeg
begyndte at spille klaver, hvilket jeg har gjort lige siden. I 8. klasse
tog vi igen til USA. Vi boede det samme sted som før, så jeg gik i
klasse med de samme, denne gang boede vi dog derovre i 6 måneder. Denne
gang gik det hurtigere at komme ind i den daglige rutine. Det var på
mange måder en gentagelse af vores tidligere tur, men det gjorde den
ikke mindre spændende. Da jeg kom hjem (i sommerferien sidste år) var
min interesse for fly~~, var~~ blevet mindre, og jeg begyndte at
programmere; jeg havde fundet en af min fars Arduinoer, som er en lille
computer, der kan programmeres ved hjælp af et programmeringssprog der
hedder c++. Med den byggede jeg robotter, som kunne alle mulige ting, og
jeg bygger stadig videre. Lige nu er jeg i gang med et digitalt ur, helt
fra bunden. Nu er jeg startet på Sorø Akademi og jeg er meget spændt,
jeg glæder mig til at få fag på højt niveau (især de naturvidenskabelige
fag). Længere ude i fremtiden er mit mål at blive mekanisk ingeniør.

Glæder mig til Gymnasiet mvh Balder

Hej Balder

Tak for din præsentation. Du skriver engageret om din hobby -- og du er
god til at forklare. Du skriver og staver sikkert, men kik lige på mine
rettelser -- vær især opmærksom på ,'hver', og på punktummer.

Gitte
