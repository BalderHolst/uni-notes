I det vores moderne samfund, betyder slægt kun en lille del af hvad det
engang har gjort. Det kan især ses i tekster som de islandske sagaer. Da
sagaerne blev skrevet, var Island ejet og drevet af forskellige slægter
uden nogen officiel lov, så det var ære der styrede samfundet, og det
var ved hjælp af ære, man opnåede anerkendelse og højere status i
samfundet. Men det var jo ikke kun individets ære det handlede om, det
var også i stor grad familiens ære og anseelse. Et godt eksempel er
Njals saga, som omhandler et opgør mellem to slægter, der er en del af
en større slægtskrig. Her kæmper slægterne imod hinanden om deres ære.
Heltene i disse sagaer er ofte dem der formår at bevare eller forhøje
deres ære, men dem der afviger fra denne forventning, bliver påført
vanære. Det resulterer i de slægtskrige, som sagaerne omhandler, for
hvis et mord ikke hævnes, viser det at familien er svag og ødelægger
samtidigt slægtens ære.

I folkeviser kan slægt- og ærens indflydelse på middelalderen også ses.
Ridderviserne er det mest oplagte eksempel. De almindelige bekymringer
for den almene bonde bliver der slet ikke sunget om, for det er ikke det
vigtige: det er æren der er i fokus. Helten hvis ære det omhandler er
normalt en ridder fra adlen, der skal ud og vise sit værd for at få
belønningen til slut, eksempelvis pigen han elsker, og det er ikke altid
at helten kan bevare sin ære gennem hele visen. Og så er der
trylleviser. Her er der overnaturlige kræfter på spil, der ofte får
helten til at handle uhensigtsmæssigt. Disse overnaturlige kræfter er
ofte symboler for andre reelle fristelser og hændelser, som de almene
borgere kan relatere til, og på den måde sympatere med helten. Også her
er det heltens ære det handler om, men her er der lagt ekstra fokus på
det der kan få selv den allermest ærværdige helt til at bukke under.
"Torbens datter" er en typisk riddervise, hvor konflikten afstammer af
hævn, hvilket er et produkt af altid at skulle bevare sin ære. Visen
starter med at hovedpersonen/helten slår Torben ihjel, selvom at han vil
give hovedpersonen alt hvad han ejer selv hans datter, det tager vores
hovedperson sig ikke af, for han er en ærefuld mand der hævner sig når
det gælder hans ære. Det er så også her hvor hans ærefulde væremåde
opholder; han starter med at hugge Torbens lig helt i stykker, og
afslutter derefter med at tage hans datter med sig hjem, hvilket ikke
kun bringer skam til vores hovedperson, men også datteren der ridder væk
med manden der lige har myrdet hendes far og skåret ham ud i småstykker.
I vers 7, hvori hovedpersonen dræber og hugger Torbens lig i stykker,
ses det objektive sprog meget tydeligt: "Så hugge de hr. Torben så små
alt som løv, udi lunden lå". Vi får ingen meninger eller holdninger at
vide, men bare handlingen, hvilket jo er meget typisk for de islandske
sagaer og den tidsperiode.

Men slægt og ære har også indflydelse i nutiden; En artikel i BT kaldet
"Derfor skulle bruden dø" fra 2005 omhandler et æresdrab på en 19-årig
pige. Hun havde forelsket sig i en afghaner på 27, og efter at deres
forhold var blevet afvist af pigens familie, stak hun af for at gifte
sig med ham. Kort efter brylluppet blev parret overfaldet på Slagelse
station af pigens bror, der skød dem begge. Manden overlevede. Dette er
et eksempel på en familie hvis ære er dybt svækket af deres datters valg
om at gå imod dem og deres dom. De har derfor gjort det ultimative for
at genvinde den tabte ære, og det var nok ikke broren der selv fandt på
at skyde sin søster, men nok nærmere familien der tvang ham til det. I
sådanne familier gør man nemlig hvad der bliver sagt, især når det
gælder familiens ære, af frygt for at blive udstødt.

Artiklen og "Torbens datter" er to vidt forskellige tekster der begge
omhandler det samme emne nemlig slægt og ære. "Torbens datter" kører den
klassiske folkevisestil uden nogen overflødige detaljer, hvilket vi kan
se allerede idet vi aldrig får hovedpersonens navn at vide. Hvis vi så
begynder at kigge på hvad der faktisk står, ser vi at der, selv i de
aller blodigste vers, ikke at beskrivelser om hvor heltedådigt eller
frygtelig handlingen var, men bare budskabet at det skete. Dette er
absolut ikke sandt i artiklen, der konstant bruger ord som "tragedie",
og bruger hele anden halvdelen af teksten, på at forklare hvordan at
dette stammer fra en forældet tradition og er forkert.
