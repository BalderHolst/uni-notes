En vindmølle omdanner vindens bevægelsesenergi til elektrisk energi. En
vindmølle består af et fundament, et tårn, et møllehus (nacelle) med
generator og en rotor med vinger. De mest anvendte vindmøller i Danmark
i dag har tre vinger, som kan dreje (pitche), så de står optimalt i
forhold til vinden. Selve nacellen kan også dreje, så vinden kommer
vinkelret ind på vingerne. Ser man på vingerne, har de en særlig form,
idet de er mere krumme på den ene side end den anden. Det gør at
vingerne kan udnytte mere af vindens energi i forhold til flade vinger.
Der er en teoretisk grænse for, hvor meget af vindens energi, som en
vindmølle kan udnytte. En vindmølle vil aldrig komme over omkring 60 % i
nyttevirkning.

*Hvorfor kan en vindmølle mon ikke have en nyttevirkning på 100%?*

### Energien i vinden

Når vinden blæser flyttes luftmolekylerne med en vis fart. Jo højere
farten er desto mere vindenergi har vi til rådighed. Hvor meget energi
der er til rådighed pr. tid (= vindens effekt) kan man regne ud på denne
måde:

$$vindens\ effekt = \ 0,6 \bullet areal \bullet \text{vindhastigheden}^{3}$$

### Eksempel

Vinden blæser med 10 m/s. Hvor meget energi har vi til rådighed pr
kvadratmeter pr sekund?

$$vindens\ effekt = \ 0,6 \bullet 1 \bullet 10^{3} = 600\ Watt$$

### Opgave

En af Vestas store havvindmøller på 8 MW har 80 meter lange vinger.

a)  Beregn det areal som vingerne overstryger

b)  Beregn vindens effekt, når vinden blæser med henholdsvis 5 m/s og 10
    m/s

c)  Beregn hvor meget energi møllen producerer pr sekund ved en
    vindhastighed på 10 m/s, hvis møllens nyttevirkning er 50%.

## Eksperimenter med en vindmølle

*der var et billede her engang*
height="1.8486111111111112in"}I skal lave eksperimenter med en
vindmøllemodel, hvor I skal undersøge hvordan vindmøllens effekt
afhænger af forskellige faktorer, som antallet af vinger og vingernes
vinkel. I de forsøg, som I udfører, sørger I for parameterkontrol,
således der kun ændres på én størrelse ad gangen.

## Opstilling

Vindmøllen placeres i en fast afstand til ventilatoren. Det kan f.eks.
være 2 meter.

Møllens generator kobles til en modstand på 30 Ohm. Forbind et
amperemeter i serie med møllen og et voltmeter parallelt over møllen.
Opstillingen ses i figuren til højre.

## Lidt teori

Når vindmøllen kører, modtager modstanden energi fra generatoren.
Vindmøllens effekt (altså energi pr tid) kan beregnes således:

$$Elektrisk\ effekt\  = \ Spænding\ (i\ Volt)\  \bullet strømstyrke\ (i\ Ampere)$$

Det er altså, hvor meget elektrisk energi i Joule, som møllen producerer
pr sekund.

## Eksperimentelle undersøgelser

Der er en række parametre, som har betydning for vindmøllens effekt, som
antallet af vinger, vingernes vinkel og vindens hastighed. Vi benytter
os af parameterkontrol, så vi kun ændre på én størrelse ad gangen. Vi
kan derfor lave tre separate forsøg:

Forsøg 1: Hvilken betydning har antallet af vinger for møllens effekt?
Her holder vi vindens fart konstant og vingernes vinkel. Prøv 2, 3, 4, 6
og 8 vinger. Sørg for at der er balance i møllen. Hold vinklen konstant
på f.eks. 30 grader.

**Hypotese:** en fordobling af vinger vil give en 150% effect

Forsøg 2: Hvilken betydning har vingernes vinkel for møllens effekt? Her
holder vi antallet af vinger og vindens fart konstant. Prøv vinkler på
10, 20, 30, 40, 50 og 60 grader. Brug tre vinger.

**Hypotese:** En fladere vinkel vil give en højere tophastighed, mens en
højere vinkel højere tryk

Forsøg 3: Hvilken betydning har vindens fart for møllens effekt? Her
holder vi antallet af vinger og deres vinkel konstant. Brug 3 vinger med
en vinkel på 30 grader.

**Hypotese:**

## Hypoteser

Opstil hypoteser for hvert af de tre sammenhænge. Begrund hypoteserne ud
fra jeres forudgående viden og erfaringer.

## Dataindsamling og databehandling

For hver af de tre undersøgelser skal I have mindst 5 målinger (altså
mindst 5 forskellige antal vinger i det første forsøg, mindst 5
forskelle vinkler i det andet forsøg og mindst 5 forskellige
vindhastigheder i det tredje forsøg).

Lav en graf i LoggerPro for hvert af de tre forsøg.

## Konklusion

-   Hvilken sammenhæng er der mellem møllens effekt og de tre parametre?

-   Er der en lineær sammenhæng mellem nogle af størrelserne?
