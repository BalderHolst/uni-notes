<http://mitCFU.dk/mm>

**Det gamle Rom (6) - Cæsar**

Den 15. marts år 44 f.Kr. Roms diktator Julius Cæsar snigmyrdet af en
gruppe sammensvorne under ledelse af Cassius og Brutus. Gaius Julius
Cæsar, der levede fra 100-44 f.Kr., er den mest berømte af alle romerske
herskere. Han erobrede mere land end nogen anden romer. Han forvandlede
republikken til et kejserrige - men var ude af stand til at forebygge
snigmordet på sig selv. 

**Romerriget (1) - Orden i kaos**

Augustus\' familie var ret ukendt, men han var så heldig at blive
adopteret af sin onkel Julius Cæsar. Da Cæsar blev myrdet kastede han
sig med dødsforagt over romersk politik og gjorde fælles sag med Markus
Antonius. Sammen dræbte de deres fjender og endte med at dele riget
mellem sig. Antonius beholdt Rom, mens Markus Antonius tog til Ægypten,
hvor han mødte Kleopatra. Det gjorde ham til en trussel, og Augustus
sendte en flåde ud for at underlægge sig Ægypten og ødelægge det
elskende par. Atter hjemme i Rom blev Augustus Roms første kejser. Han
regerede i 40 år og overlevede rænker, oprør og mytteri, og da han døde
i år 14, blev han ophøjet til gud.

**Roms skæbneår (1) - At hævne Cæsar**

året 44 f.v.t. blev Roms selvudnævnte diktator og konsul på livstid,
Julius Cæsar, lokket i baghold og myrdet med 23 knivstik. Morderne var
en gruppe republikanere, heriblandt Cæsars adoptivsøn Brutus, der mente,
at Cæsars magt var blevet for stor. Cæcars medkonsul, Marcus Antonius og
en af Cæsars nevøer, Octavian, svor hævn over morderne, der blev knust
ved et vældigt slag ved Filippi år 42 f.v.t. 

**Roms skæbneår (2) - Antonius og Kleopatra**

Marcus Antonius og Octavian har i fællesskab nedkæmpet den republikanske
hær, men kan deres alliance fortsætte, når hverken alder, ambitioner
eller levevis forener dem? Octavian ønsker at efterfølge Cæsar, mens
Antonius drømmer om at genskabe Alexander den Store imperium. Da
Antonius forelsker sig i den ægyptiske dronning Kleopatra og bosætter
sig i Ægypten, skærpes modsætningerne og i et spektakulært søslag ved
Actium i år 31 f.v.t. besejrer Octavian Antonius. Antonius og Klepatra
begår selvmord, og Octavian bliver i år 27 den første romerske kejser
under navnet Augustus. 
