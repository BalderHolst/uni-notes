Vejledning til mundtlig eksamen B

LÆS disse råd og vejledninger INDEN du begynder at forberede dig til
eksamen. Brug dem i forberedelsen derhjemme og i forberedelsestiden til
selve eksamen. LAD dig ikke tynge af dem, men brug det som model og gå
med det du kan og vil.

SO HERE YOU GO:

DU prøves i mundtlig sprogfærdighed (fremlæggelse + samtale),
tekstforståelse og perspektivering -- din evne til at fremlægge et
givent stof. Du vurderes på:

-   Dit sproglige niveau -- taler du (nogenlunde) flydende, korrekt
    engelsk, - er dit ordforråd varieret og gør du brug af faglige
    termer?

-   Dit faglige niveau -- bruger du relevante analysemetoder, faglige
    (analytiske) termer og emnespecifikke udtryk fra de læste emner, og
    har du kendskab til de forløb vi har arbejdet med?

**Repetitionstiden**

-   Få et systematisk overblik/kronologisk over de læste emner ved at
    lave et dokument for hvert forløb med noter til hver tekst og til
    relevante begreber fra forløbet. DU kan medbringe disse til eksamen,
    så du ikke skal bruge tid på at notere dette under
    eksamensforberedelsen.

-   Øv dig i at præsentere de forskellige tekster/film fra pensumlisten
    -- det er også en måde at få trænet dit mundtlige engelsk op til
    eksamen.

-   Øv dig i at perspektivere de forskellige tekster fra pensumlisten
    til selve emnet og til resten af forløbet (emnets) tekster - og til
    de andre læster forløb og tekster.

-   Hav styr på hvordan man analyserer hhv. fiktion- og non-fiktion
    tekster, så du ikke skal bruge tid på dét inde i forberedelsen.

-   Repeter din baggrundsviden om f.eks. historiske eller litterære
    perioder samt problemstillinger og forfattere.

**Det må du medbringe:**

hvad du mener at have brug for...

-   Tekster - bøger

-   Noter

-   Computer -- dog uden netadgang -- så evt. materiale skal downloades/
    lagres offline -- dog vil der være givet adgang til udvalgte
    ordbøger

    -   [Merriam Webster, Cambridge og Thesaurus.com: ]{.ul}\
        https://www.merriam-webster.com  \
        https://dictionary.cambridge.org \
        https://www.thesaurus.com

**[På selve eksamensdagen]{.ul}**

**Eksamensspørgsmål består af**

-   En ukendt tekst, ved mindre tekststykker kan der være 2 tekster -
    disse er tematisk tilknyttet et læst emne

-   Emnet vil fremgå af eksamensspørgsmålet -- angivet på en forside
    eller på selve teksten -- derudover vil der være angivet forfatter,
    titel og udgivelsesår

**Forberedelsestiden**

Du har ca. 1 time

-   læs teksten grundigt, notér ideer til analysen.

-   Lav en grundig analyse -- og fortolkning

-   Find muligheder for perspektivering

-   Vælg en eller et par passager ud fra eksamensteksten, som du vil
    læse op

-   Lav en disposition for din analyse og fortolkning

    -   Tænk lidt over hvilken rækkefølge du vælger at præsentere
        tingene i -- hvad er godt at starte med -- hvad hænger logisk
        sammen...?

    -   beslut hvor du i din fremlæggelse vil have oplæsningen skal
        ligge

    -   slut af med at perspektivere

    -   HUSK du skal bruge den tekst, der er dit spørgsmål -- IKKE bare
        tale om emnet! Du eksamineres i din evne til at læse intensivt
        -- dykke ned i teksten.

-   Husk at du ikke må læse op -- så lav et talepapir med dispositionen
    og stikord.

-   Undgå at lave præsentationen på computeren -- skriv/notér dit oplæg
    på papir.

**Eksaminationen**

Eksamenstiden er cirka 30 min. Du er reelt inde i 25 min., hvor du først
står for en selvstændig præsentation af emne og tekst og dernæst vil
inviteres til samtale.

Du vil blive bedt om at gå i gang med din præsentation:

-   Giv en selvstændig, sammenhængende præsentation af det ukendte
    tekstmateriale og dets forbindelse til det studerede emne -- brug
    mest tid på tekstanalysen.

    -   Redegørende: Du skal overordnet gøre rede for tekstens indhold
        og evt. synspunkter. Gør dette kort og overskueligt!

    -   Analyserende: Lave en analyse af relevante elementer af teksten:
        indhold, sprog, struktur etc. Tekstens form kan inddrages hvis
        det tjener et formål.

    -   Perspektiverende: her skal du vise din evne til at trække linjer
        og se forbindelser, samt vise bredden af dit kendskab til det
        studerede emne

-   Derefter perspektivere til andre emner/tekster

-   Når der er gået cirka 15 min. -- vil eksaminator/censor gå i dialog
    med dig om emnet og/eller noget af det du har sagt: bede dig om at
    uddybe det.

**Analysemodeller**

Du vil kunne finde udførlige analysemodeller og hjælp til spørgsmål på
engelsk i Toolbox. Det ville være en god ide at have besøgt Toolbox (i
dokumenter på lectio) inden eksamensdagen -- for at have et overblik
over hvad der er af modeller, men også indblik i anvendelse af disse. Du
har IKKE tid til at sætte dig ind i dem til selve eksamen!

**Disposition for fiktionstekster (novelle, roman, drama)**

-   En kort præsentation (evt. genre, tema, forløb).

-   Situationen: tid, sted, miljø.

-   Personer: karakteristik og evt. udvikling; forhold mellem dem;
    konflikter etc.

-   Tema, symbolik, forfatterholdning. Denne del må meget gerne slutte
    med en fortolkning, dvs. en sammenfatning af analysen.

-   Perspektivering: i form af andre tekster fra det studerende emne
    eller andet relevant for emnet (temaer der går igen/universelle); i
    form af tekster/materiale fra de andre emner; i form af noget du har
    læst set eller hørt, der kan belyse emnet, f.eks. en film, bog eller
    noget aktuelt fra medierne.

**Disposition for poesi**

-   En kort præsentation (genre, tema, forløb)

-   Analyse af teksten:

    -   Komposition

    -   'the speaker' -- hvem taler til os

    -   Jeg omverden; tid/ rum (især i et lyrisk digt)

    -   Personer (især i episk digt)

    -   Stemningsbeskrivelser

    -   Symboler og andre virkemidler; rim og rytme, alliteration,
        versemål, metafor/simili ...

    -   Temaer

    -   Forfatterholdning

-   Samling af trådene: konklusion = fortolkning. Hvad siger dette digt
    så (= indhold)? Hvordan gør det (= form)?

    -   En pointe i poesi er ofte, at form og indhold kan ikke skilles.

-   Perspektivering i form af

    -   andre tekster fra det studerede emne eller andet relevant i
        forhold til spørgsmålet (emnet og de tilhørende tekster).

    -   Det kan være din egen holdning i teksten eller emnet, eller
        noget du har læst, set eller hørt, der kan belyse eller berøre
        emnet, fx en film, bog eller noget aktuelt fra medierne.

**Disposition for non-fiction tekster**

-   En kort præsentation. Her er det især vigtigt at man forklarer hvad
    der er for en tekst og hvilken kommunikationssammenhæng den indgår
    i, og man kan kort anslå tema og evt. hensigt og holdning samt
    forløb.

-   Analyse af teksten

    -   Argumentation

    -   Temaer der berøres

    -   Forfatter holdning

    -   Forfatterens strategi og virkemidlerne der er brugt
        (komposition, ordvalg, retoriske virkemidler som gentagelser,
        appelformer, metaforer etc). Det gælder især hvis det er en
        politisk tale eller indlæg til debat. Hvis det er en
        analyserende tekst, er det at gøre rede for argumentation og
        holdning.

-   Perspektivering i form af tekster fra det studerede emne eller andet
    relevant i forhold til spørgsmålet. Det kan være din egen holdning
    til teksten eller emnet, eller noget du har læst, set eller hørt,
    der kan belyse eller berøre emnet, fx en film, bog eller noget
    aktuelt fra medierne. Men først skal du selvfølgelig vise at du har
    tjek på det vi har læst.

God fornøjelse -- husk at du er ikke alene om det. Jeg er der sammen med
dig og er klar til at hjælpe dig videre hvis det skulle være nødvendigt

DS
