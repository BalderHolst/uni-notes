Sorø Akademi

DHO 2019

Balder Westergaard Holst 1.v

29/5/2019

# Indhold {#indhold .TOC-Heading}

[Indledning 3](#indledning)

[Baggrund for Ciceros 1. Philippiske tale.
3](#baggrund-for-ciceros-1.-philippiske-tale.)

[Analyse: Ciceros 1. Philippiske tale
5](#analyse-ciceros-1.-philippiske-tale)

[Diskussion: Ciceros position i romersk politik
7](#diskussion-ciceros-position-i-romersk-politik)

[Konklusion 9](#konklusion)

[Litteraturliste 10](#litteraturliste)

# Indledning

Jeg vil i den følgende tekst gøre rede for baggrunden for, Ciceros 1.
Philippiske tale og dermed mordet på Cæsar den 15. marts. Herefter vil
talen blive retorisk analyseret og fortolket, med henvisning til Toumins
model. Til sidst vil jeg diskutere Ciceros position i Romersk politik og
hvad talen fortæller derom. Til sidst vil der være en redegørelse for
hvilke motiver Cicero i virkeligheden kunne have haft.

# Baggrund for Ciceros 1. Philippiske tale.

I næsten 20 år har Cæsar fået større og større magt. Han er blevet
enevældig diktator af Romerriget og udvider til alle sider. Senatet,
hvis magt er blevet ekstremt nedtonet, ledet af Brutus, laver et komplot
imod Cæsar med hensigten at myrde ham. Den 15. marts 44 f.v.t. udfører
de planen; under et senatsmøde stikker Brutus Cæsar ned. Om dette står
der i Ciceros 2. Philippiske tale følgende: *"løftede Brutus sin blodige
dolk højt i vejret, råbte Ciceros navn og lykønskede ham med den
genvundne frihed"*[^1]. Alle i salen flygtede hurtigt og efterlod Cæsars
lig, sølet ind i blod, neden for Pompeius' statue.[^2] Der var panik i
gaderne. Brutus og hans medmordere forsøgte at overbevise befolkningen
om *"at det var for frihedens skyld de havde dræbt Tyrannen"*, men dette
mislykkedes. Folk spredte rygter i alle retninger. Markus Antonius, der
var cæsarianer, var hurtig til af gemme sig opfordre sine
med-cæsarianere til af gøre det samme. Cicero skriver i denne periode et
brev til Basilus, en af de sammensvorne, hvor han skriver hvor glad han
er og lykønsker ham, men uden at næve for hvad[^3]. Nok på grund af
faren for at blive opdaget og stemplet som en af de sammensvorne. Flere
romerske personligheder udviste deres modstand mod Cæsar i offentlige
demonstrationer[^4]. Selv Cæsars slægtning, L. Cornelius Cinna, stod
offentligt og hånede Cæsar i forum, til hvilket han fik *"tilråb til
frihedens"*[^5]. Bagefter var det Brutus' tid til at snakke. Han fik
ikke meget medhold og måtte erkende at *"det var uoverkommeligt af opnaa
af Folket den Tilslutning"*[^6]. Den følgende nat tog Antonius ned til
Cæsars hus og fik udleveret Cæsars dokumenter, der blandt andet
indeholdt Cæsars planlagte love som Cicero omtaler i hans 1. Philippiske
tale. Derefter lod han soldater udstationere i forum og samlede så mange
af Cæsars tilhængere som muligt. Om morgenen den 16. marts var
situationen en helt anden; Antonius havde magten i den vigtigste del af
byen. Han indkaldte derefter til senatsmøde i Tellus' tempel[^7]. Ved
dette møde påpegede Antonius Dolabella som medkonsul og vedtog med
flertal fra senatet forligspolitikken, en aftale der søgte at forhindre
en borgerkrig, ved at sørge for at Cæsars drabsmænd ikke blev straffet
imod, at Cæsars acta skulle opretholdes og bevares[^8]. Herefter afholdt
Brutus en tale hvori han nedgjorde Cæsar *"og da Konsulerne ville tage
Ordet, vilde man ikke høre paa dem, før de havde givet Drabsmændene
Haanden som Tegn på Forsoning"*[^9]. Den 18. var der igen senatsmøde.
Cicero er dog meget tavs under disse forhandlinger, hvilket ifølge
Hartvig Frisch er et tegn på at Cicero har forstået, at *"forsigtighed
er nødvendig"*[^10]. Ifølge Grobe bliver Cæsar begravet den 20.
marts[^11]. Herunder rejste Antonius en voksfigur af Cæsar med alle sine
23 knivstik, mens Cæsar brændtes på bålet. Folket reagerede med sorg og
vrede, hvilket gik ud over de sammensvorne der måtte barriere sig inde i
deres huse. En enkelt var lige ved at blive brændt levende i sit hus af
den sure menneskemængde, og det ville også have lykkedes, hvis det ikke
var for de bevæbnede soldater. Denne begivenhed viste de sammensvorne,
at Antonius havde vundet folket, og at det ikke var sikkert for dem at
opholde sig i Rom mere[^12]. Cicero forlod Rom den 7. april[^13],
hvilket vi kan formode er på grund af uroen i byen. I slutningen af
marts og de to første uger af april prøvede Antonius opsat på at vinde
senatets tillid[^14] en af disse forsøg er afskaffelsen af
Diktatorembedet. Alligevel går Piso imod Antonius da han, ifølge Cicero,
mener at Antonius misbruger sin magt[^15]. Dette fremgår i hans tale den
1. august. Den 31. september kommer Cicero tilbage til Rom. Dagen efter
afholder Antonius det møde som Cicero udebliver med begrundelsen at han
er træt efter gårsdagens rejse[^16]. Dette gør Antonius sur og han truer
med at få Cicero til at møde op ved brug af magt. Den 2. september
afholder Cicero sin 1. Philippiske tale.

Cicero starter talen med at begrunde hans afrejse; han starter med at
komplimentere Antonius fordi *"hans gode vilje var storartet"*[^17] og
fordi han havde afskaffet diktatorembedet[^18]. Men da han til et møde
den 1. juni finder ud af at Antonius undergraver senatets magt, ved at
lade folkeforsamlingerne tage stilling til spørgsmål uden senatets
indflydelse, hvilket de indrømmede ved ikke at ville komme i senatet,
af, hvad vi kan tænke os til, er frygt for at få samme skæbne som Cæsar.
Og da Cicero så så at krigsveteranerne --- der iblandt Antonius ---
krævede yderligere af senatet, rejste han. I Ciceros egne ord, *"da Jeg
fortrak af høre alt dette frem for at se det"*[^19]*.* Det var hans
hensigt af være tilbage i rom den 1. januar, men, som han fortæller: da
han fik nyhed om at det gik godt i Rom fra Brutus, vendte han om. Brutus
fortalte, gennem kommuniké, at Antonius ville give senatets magt
tilbage. På vejen til rom mødte Cicero Brutus, der nu fortalte ham om
Pisos tale den 1. august. Dette gjorde Cicero ivrig efter at tage
tilbage til Rom for at støtte Piso i hans kamp mod Antonius, ifølge ham
selv.

# Analyse: Ciceros 1. Philippiske tale

Talen er afholdt af Cicero der må siges at være en respekteret taler i
senatet, hvilket giver ham en høj startetos. Den starter med et exordium
hvor han kort forklarer hvad han har tænkt sig at snakke om (1).
Derefter starter han på sit, forholdsvist lange, naratio, hvor han
redegør for hvorfor han tog afsted og hvorfor han drog hjem igen (2-9).
Og herefter begynder hans argumenter at flyde i de næste afsnit probatio
og refutatio. Dette fortsætter indtil sidste afsnit (38) hvor han
halvvejs igennem slutter talen af med en preroratio. Denne afslutning er
meget brat; det eneste han når at sige er: tak fordi i ville lytte uden
at afbryde. Det kan virke mærkeligt, men vi skal huske på at Cicero
taler til et møde hvor masser af andre senatorer også skal have ordet.
Derfor giver det ikke mening af afslutte samtalen helt, som man nok
ville gøre på normal vis.

I talen prøver Cicero at overtale de andre senatorer, til at gå imod
Antonius sammen med Piso og ham. Selvom Cicero bruger en stor del af
talen på at snakke om Antonius, på både godt og ondt, og snakker direkte
til ham, er talens hensigt ikke at overbevise Antonius om noget. Han
deltager faktisk slet ikke i mødet. Nej, det er senatorerne der de
reelle modtagere af talen, og Cicero forsøger så at vise hvordan
Antonius undergraver deres magt og misbruger hans egen. Et vigtigt
argument der understrejer dette, eller i hvert fald det først, er hans
holdning til den 3. dommerklasse, hvor han argumenterer således:
*"Derfor giver dette lovforslag ikke nogen ret til at appellere. Det
medfører derimod, at to overordentlig gavnlige love og domstole
afskaffes. Er dette ikke ligefrem af tilskynde unge mennesker til at få
lyst til at blive stridbare og oprørske borgere, der undergraver
samfundet? Hvilke ulykker vil en rabiat tribun ikke kunne forvolde, hvis
disse to domstole for vold og højforræderi bliver nedlagt."*[^20] i
dette stykke probatio påstår han, at det ikke er i statens interesse, at
få unge mennesker til magten, altså indføre den 3. dommerklasse, da det
vil gøre dem uhåndterbare og derfor skabe en ekstrem domstol, der ikke
vil handle retfærdigt. Her er hjemlen dog at unge mennesker er radikale,
hvilket jo er et meget generaliserende synspunkt der langtfra er
hegemonisk. Dette beviser at Cicero måske ikke kun har den holdning,
fordi han vil det bedste for staten, for han ved godt at det ikke er et
særlig stærkt argument, men fordi han ikke vil miste sin magt til de
lavtstående i samfundet. Cicero ved også at de andre senatorer ved dette
og giver derfor alle senatorerne en undskyldning for at forsøge at
afskaffe den 3. dommerklasse. Så pointen er ikke at den tredje
dommerklasse er oprørsk, men at den undergraver senatets magt.

Cicero anvender med grov hånd etos i sin tale. Han bruger lang tid på at
fortælle om sig selv, og hvordan han ikke vendte hjem for sin egen
skylden, men for statens. Faktisk, ifølge ham selv, er der intet som han
prioriterer over staten og republikken[^21]. I starten af talen roser
han også Antonius: *"Marcus Antonius' tale ved den lejlighed var
glimrende, hans gode vilje var storartet"*[^22]. Dette virker mærkeligt,
da han fører sag imod Antonius, men det er et retorisk kneb, der
opbygger en stor mængde etos; han fortæller hvor meget han holder af
Antonius, men må så, som en ven, hjælpe ham på vej. Altså er han ikke
bare en modstander, der altid bare vil svine Antonius til, men det
fremstår som om Cicero forsøger at hjælpe Antonius og dermed
republikken. Derudover spiller patos-appel også en væsentlig rolle, da
næsten alle af hans argumenter, bygger på Ciceros eller Antonius'
'følelser' for Cæsar, hans acta og love. Et godt eksempel er:
*"Fædrelandets befriere var forment adgang til den by, hvis skuldre de
havde befriet for slaveriets åg"*[^23]. Her er det udelukkende
patos-appel, hvilket er et gentagende tema gennem hele talen. Stilen i
talen er ellers meget flad og uden de store maleriske træk, der er få
steder som dette, hvor dramatiske ord og metaforer er anvendt. Talen
afhænger dog alligevel kraftigt af patos og etos til at appellere.

Under talen har Cicero tre argumenter/synspunkter som han fremlægger:
Antonius' brud på forligspolitikken og herunder argumentation mod den
tredje dommerklasse (16-26), en opfordring til senatorerne, om at vinde
den sande ære (29 -35), Folket lovpriser Brutus for hans heltedåd og
står med ham mod Antonius (36-38).

Den første pointe er Antonius' brud på forligspolitikken. Antonius har
gennemført en mængde love med begrundelsen at de stod i Cæsars papirer,
hvilket Cicero er højst mistroisk overfor. Han siger derfor dette: *"Han
ville i så fald forklare mig eller snarere jer, ærede senatorer, hvordan
han bærer sig ad med at forsvare Cæsars acta. Hvis de foreligger i form
af udkast, håndskrevne optegnelser og notesbøger fremlagt af Antonius
som eneste kilde, ja ikke engang fremlagt, men kun citeret af ham, så
skal Cæsars acta stå ved magt. Men hvis Cæsar derimod har ladet den
indgravere i bronze, som han ønskede med folkebeslutninger og permanente
love, skal de så ikke regnes for noget som helst?"*[^24]. I dette
argument har vi en skjult påstand i det sidste retoriske spørgsmål; de
love som Cæsar har indskrevet i bronze skal bevares på baggrund af
forligspolitikken, men alle de love som Cæsar kun har lavet udkast til,
og som Cicero har stærk mistanke til, er opdigtede af Antonius, er ikke
en del af Cæsars acta og skal derfor ikke bevares eller vedtages.
Belægget i argumentet er altså, at de ikke er en del af Cæsars acta.
Hjemlen er at man ikke altid kan stole på Antonius, til at fortælle
sandheden og at udkast ikke er det samme som en lov. Dette er et
væsentligt argument, da det sætter Antonius i dårligt lys, og udstiller
ham som selvmodsigende, hvis han ikke forklare sig, hvilket er det
værste man kan være i politik.

# Diskussion: Ciceros position i romersk politik

Ciceros Philippiske taler er opkaldt efter de gamle Philippiske taler
afholdt af Demosthenes i det gamle Grækenland, hvor han talte mod den
daværende magthaver Filip den 2. Hans forsøg på at få folket til at
fokusere på Fillip mislykkedes dog, hvilket endegyldigt ender i at
grækerne taber i *"det afgørende slag ved Khaironeia i 338"*[^25]. Ved
at kalde talen dette, iscenesætter han sig selv som en tapper politiker,
der fortæller sandheden om magthaveren der er ved at lede Romerriget til
nederlag, ligesom det endte med i Grækenland.

Cicero befinder sig i en politisk situation hvor de værdier, som han
forsvarer i sin tale, ikke er faktuelle, men bygger på følelser, og
derfor bliver han nødt til at afhænge af patos som belæg i hans
argumenter. Men før dette kan lade sig gøre, bliver han først nødt til
at opbygge en stor mængde etos, hvilket også er grunden til det lange
naratio, med redegørelser for at hans bedrifter og hvordan han altid
handler, og har handlet, for statens bedste. Det er også af den grund,
han sammenligner sig selv med Demosthenes og hans ærefulde mission.

Fra starten var Cicero indblandet i mordet på Cæsar. Hans navn blev
endda råbt ud under begivenheden og hørt af så mange at Cicero ikke kan
undlade at nævne det i hans 2. Philippiske tale[^26]. Han gør dog
alligevel alt hvad han kan, for at tage afstand til mordet. Det er jo
ikke smart at være stemplet som en modstander af Antonius, når man
prøver at overbevise folk om at de tager fejl, og om at man, som en ven,
forsøger at rådgive Antonius og senatet. Dette er dog kun en facade,
hvilket vi kan se i det brev som Cicero sender til Basilus[^27], hvor
han lovpriser Brutus og hans folk for deres heltedåd. Denne strategi kan
vi også se i hans 1. Philippiske tale, hvor han starter med at snakke om
alle de gode ting Antonius har gjort for staten, igen for at give ham
troværdighed, når han så endeligt skyder ham ned igen med hans
argumenter.

Cicero er ikke ligesom de fleste andre i senatet, født ind i en rig
familie, men er blevet senator gennem hans stærke forbindelser[^28].
Derfor kan vi regne med at han altid har været det sorte får i senatet.
På trods af hans ydmyge baggrund, er han nu blevet en del af eliten og
vil ikke tillade andre at fratage ham dette. Derfor er han imod den
tredje dommerklasse; den undergraver hans magt og lader laverestående
folk tage de beslutninger som han, sammen med senatet, burde afgøre. For
Antonius er dette dog et mestertræk. Det er samme strategi som Cæsar
brugte; man sætter nogle nye folk til magten, der så vil gøre alt hvad
du siger fordi de er så taknemmelige for deres nye stilling.

Ifølge Cicero har Antonius brudt forligspolitikken, hvilket Cicero ser
som faretruende for ham selv, da han er en af dem som aftalen beskytter.
Derfor handler det, så vidt som muligt at fratage Antonius så meget magt
som han kan. For at opnå dette gælder det om, for Cicero, at ophobe så
meget af sin magt som muligt. Altså er det en magtkamp mellem Cicero og
Antonius, hvor det handler om at vinde senatets stemmer. Denne kamp er
dog ikke let for Cicero, da mange senatorer er intimiderede af Antonius'
magt som konsul og derfor taler for ham til senatsmøderne. Dette kan
også være grunden til at Piso ikke fik støtte i hans tale mod Antonius
den 1. august. Antonius ser også denne magtkamp og bliver derfor rasende
da han finder ud af at Cicero ikke ville møde op den 1. september. Fra
Antonius' synspunkt er Cicero en torn i siden, der sænker farten af hans
magtudvidelse, men den reelle trussel på hans magt er Dolabella, som han
officielt deler magten med. Det er også derfor Cicero opfordrer
Dolabella til at tage initiativ[^29] og dermed sørge for at Antonius
ikke regerer enevældigt.

# Konklusion

Cicero har gennem sin 1. Philipiske tale, støttet Piso i hans kamp mod
Marcus Antonius, der, ifølge Cicero, har brudt forligspolitikken,
hvilket er hvad der holder hele den politiske situation sammen. Cicero
er dog ikke bare bange på republikkens vegne, men også hans egne. Han
vil beholde den magt som han nu har genvundet i drabet på Cæsar. Han gør
brug af patos og etos i sin tale til at give hans argumenter vægt i
senatet, som han skal vinde over, hvis han skal gøre sig noget håb om at
vælte Antonius. Men jeg er efter denne analyse og diskussion, kommet
frem til at Cicero ikke har helt rent mel i posen; han er selv en del af
magtkampen og har derfor egne motiver. Cicero er altså ikke den
retfærdighedssøgende filosof som han udgiver sig for, men en senator der
er blevet træt af at hans magt bliver kompromitteret.

# Litteraturliste

**Primærlitteratur**

-   Cicero, Marcus Tullius: 1. Philipiske tale, 44 f.v.t

**Sekundærlitteratur**

-   Helle, Knud, Romerriget - et magtsystems opståen, udvikling og
    sammenbrud

-   Frisch, Hartvig, Ciceros kamp for republikken, København 1942

-   Larsen, Ole Schultz, Håndbog til dansk, Aarhus 2017

-   Bryld, Carl-Johan, Verden før 1914, i dansk perspektiv, systime 2012

-   Helles, Sven, CICERO DE PHILIPPISKE TALER KOMMENTAR, København 1999

-   Laursen, Simon. (15/2/2018). DEMOSTHENES. *Ribe katedralskole*.
her var et link til en lokal fil
[^1]: Ciceros 2. Philippiske tale, afsnit 28

[^2]: Hartvig Frisch: Ciceros kamp for republikken, s. 44-45

[^3]: Hartvig Frisch, s. 46

[^4]: Ciceros 2. Philippiske tale, afsnit 25

[^5]: Hartvig Frisch: Ciceros kamp for republikken, s. 48-49

[^6]: Hartvig Frisch, s. 49

[^7]: Hartvig Frisch, s. 53

[^8]: Hartvig Frisch, s. 58

[^9]: Hartvig Frisch, s. 59

[^10]: Hartvig Frisch, s. 61

[^11]: Hartvig Frisch, s. 62

[^12]: Hartvig Frisch, s. 63-64

[^13]: Sven Helles, CICERO DE PHILIPPISKE TALER KOMMENTAR, s. 94

[^14]: Hartvig Frisch, s. 66

[^15]: Mangler

[^16]: Indledning til Ciceros 1. Philippiske tale

[^17]: Ciceros 1. Philippiske tale, afsnit 2

[^18]: Ciceros 1. Philippiske tale, afsnit 3

[^19]: Ciceros 1. Philippiske tale, afsnit 6

[^20]: Ciceros 1. Philippiske tale, afsnit 22

[^21]: 1\. Phil. (9)

[^22]: 1\. Phil. (2)

[^23]: 1\. Phil. (6)

[^24]: 1\. Phil (16)

[^25]: <http://klassisk.ribekatedralskole.dk/personer/demosthenes/demosthenes.htm>

[^26]: Ciceros 2. Philippiske tale, afsnit 28

[^27]: Hartvig Frisch: Ciceros kamp for republikken, s. 46

[^28]: Knud Helles: Romerriget - et magtsystems opståen, udvikling og
    sammenbrud; s. 17

[^29]: Ciceros 1. Philippiske tale, afsnit 4
