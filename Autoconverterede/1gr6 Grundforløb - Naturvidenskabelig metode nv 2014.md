**Naturvidenskabelig grundforløb**

**Naturvidenskabelig metode**

Naturvidenskab er viden om, hvordan vores verden - naturen - er skruet
sammen.

**Naturvidenskabens empiri**[\
]{.ul}Naturvidenskabens empiri er de observationer og data, der
indsamles, når en teori eller hypotese skal verificeres eller
falsificeres.

**Naturvidenskabens teorier og metoder**[\
]{.ul}Den naturvidenskabelig metode tager udgangspunkt i objektivitet og
logik og kan forenklet set beskrives som verifikationen eller
falsifikationen af en teori eller hypotese. Teorien eller hypotesen skal
ydermere kunne undersøges af alle, der vil gøre den nødvendige indsats
og kunne gentages et ubegrænset antal gange.

Der findes flere metoder, der er forbundet med det eksperimentelle
synspunkt. Fælles for dem er, at det er en kritisk tilgang til verden
kombineret med observationer og eksperimenter, der karakteriserer
moderne naturvidenskab.

**Den induktive metode:** Udgangspunktet for videnskab er observationer,
når samme fænomen er observeret et antal gange, kan man udlede en lov,
herfra udledes nogle konsekvenser, som så undersøges for hvorvidt de
stemmer overens med nye observationer, i givet fald kan teorien
bekræftes. Her regnes observationerne som sikre.

**Den hypotetisk-deduktive metode:** En hypotese eller teori fremsættes,
heraf udledes konsekvenser, der sammenholdes med observationer fra
eksperimenter, hvis de forudsagte konsekvenser holder stik, er hypotesen
eller teorien sand.

I forenklet udgave indgår således følgende elementer i en
naturvidenskabelig undersøgelse:

1\) Indsamling af **data** (kendsgerninger)

2\) Formulering af **problem**(er) ud fra data

3\) Opstilling af **hypotese**(r), som menes at kunne forklare de
opstillede problemer

4\) Eksperimentel **afprøvning** af hypoteserne, så de **bestyrkes eller
afkræftes**

5\) Indsamling af nye data, formulering af nye problemer etc.

Denne skematiserede fremstilling af den naturvidenskabelige metode
bliver udbygget i undervisningsforløbet, således at l får mulighed for
at erhverve konkrete erfaringer om metoden. Endvidere vil det i løbet af
undervisningen konstateres, at metoden langt fra altid kan/skal
benyttes, sådan som den er skitseret ovenfor. En entydig og generel
videnskabelig metode (her naturvidenskabelig metode) kan ikke opstilles.

**Opgave i naturvidenskabelig metode**

Her følger en lille opgave, der har til formål at belyse den
naturvidenskabelige metode ud fra et biologisk eksperiment:

*der var et billede her engang*

Besvar følgende spørgsmål:

[a) Hvilke data foreligger?]{.ul}

Forskellige bakterier i ens glas bliver opvarmet til 37 grader i to døgn

Luftrum

[b) Formuler et problem på grundlag af disse data.]{.ul}

Hvorfor Formere a sig i toppen, b i bunden og c i over det hele?

[c) Opstil en hypotese, der kan forklare problemet.]{.ul}

> Bakterie c formere sig u afhængigt, bakterie b kan ikke lide ilt, og
> bakterie a respirerer.

[d) Kom med forslag til eksperimenter, der kan af- eller bekræfte
hypotesen.]{.ul}

Prøv all uden ilt og med ilt til bakterierne
