### Historien om stridens æble og Paris’ dom! 

 Ved Peleus’ og Thetis’ bryllup var alle guderne inviteret – bortset fra Eris, stridens gudinde. Eris kaster et guldæble ind mellem bryllupsgæsterne. På æblet står der: Til den smukkeste. Gudinderne Hera, Athene og Afrodite kræver straks at få æblet udleveret. Prins Paris fra Troja bliver valgt til dommer. Afrodite lover ham jordens dejligste kvinde, hvis han kårer hende som vinder. Paris vælger Afrodite som den smukkeste gudinde – og får selv Helena som præmie. Hun er desværre allerede gift – med kong Menelaos af Sparta. Paris bortfører Helena, og det bliver begyndelsen på den trojanske krig.

---
#old