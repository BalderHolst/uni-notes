### Analyse af dokumentarfilmen: ”Er du mors lille dreng” 

**Analyse af filmen (casen)** 

 1) Redegør kort for dokumentarens indhold samt hvilke psykologiske problemstillinger, der er (maks. 10 linjer)? 

	Dokumentaren omhandler Ani og Bjarne, der sammen får et barn: Jørn. Problematikken fremkommer af at begge forældrene tidligere har drukket for meget, og kan have svært ved at vise omsorg, da de selv er vokset op i dysfunktionelle hjem. Det viser sig også at Bjarne ikke har stoppet sit druk- og hashmisbrug. Forældrene har i det hele taget ikke overskud til at give Jørn en tryg opvækst: flere gange må forældrene overlade Jørns pasning til Betesda pædagogerne, mens forældrene skændes eller sover. Alligevel mener forældrene, at de sagtens kan tage sig af barnet, og specielt Bjarne bliver sur, når de bliver fortalt at deres barn skal fjernes.

 2) Overvej, hvilken af Eriksons faser Jørn befinder sig i og hvorfor. Brug konkrete eksempler fra udsendelsen som belæg for jeres overvejelser. 

	Jørn befinder sig i den første fase: *Fundamental tillid kontra mistillid*. Denne fase varer i følge [[Erik Erikson]], fra fødsel til 1½-årsalderen. I denne fase danner barnet sin fundamentale tillid eller mistillid til verden. Det er derfor vigtigt at barnet er et trygt sted med omsorgspersoner, som barnet kan stole på. På den måde sikre man barnets tillid til omverdenen, hvilket senere vil gøre det nemmere for barnet at udvikle sig.

 3) Beskriv hvad konsekvenserne for Jørn kan være ud fra én af de forskellige teoretikere (Spitz, Bowlby, Ainsworth og Erikson), som vi har gennemgået. 

	I følge [[John Bowlby]]'s [[Tilknytningsteorien|tilknytningsteori]] er de første 2 måneder af et barns tilknytning ikke bestemt til en specifik person. Efter denne periode begynder barnet dog at søge tilknytning til specifikke personer. Det er nok derfor at Jørn ikke danner øjenkontakt med forældre eller pædagoger, for han har ingen fast person der passer ham, og han begynder derfor at vise men, der godt kunne ligne [[Omsorgssvigt#Depression|spædbarnsdepression]]. Her bliver barnet helt passivt og trækker sig ind i sig selv. 

	[[René Spitz]] mener at forældre kan være fysisk tilstede med psykisk utilgængelige, hvilket nok er tilfældet her. Dette kan lede til understimulation, der hemmer barnets udvikling. 

	[[Erik Erikson]] mener at Jørn er i [[Eriksons Faser|fasen]] *Fundamental tillid kontra mistillid*. Her skal barnet finde ud af om det skal have *fundamental tillid* til omgivelserne, eller *fundamental mistillid* til omgivelserne. Det er derfor ikke godt for barnet, at give det oplevelser af [[omsorgssvigt]], specielt i denne periode. 

	[[Mary Ainsworth]] ville nok mene at Jørn havde en *Utryg-undgående tilknytningstype*. Det at han ikke vil se dem i øjnene, og at hen ikke skriger eller andet, når han bliver taget fra hans mor, viser at han ikke forventer, at hans omsorgspersoner altid er tilgængelige. 

 4) Relatér til Jørns situation og diskuter, ud fra din psykologiske viden, de mulige konsekvenser, som du ser for ham fremover. 

	Det er jo svært at sige hvad der vil ske, men hans situation ikke blev forbedret af hans tvangsfjernelse, ville hans fremtid nok være præget af en *fundamental mistillid* til hans omgivelser, og en generel udviklingshemmelse. Hvis han derimod bliver anbragt hos en god plejefamilie, er han endnu ikke gammel nok, og har ikke gennemgået nok faser, til at det behøver at være et gennemgående problem i Jørns fremtidige liv.


---
#psykologi 

