# [[Isaac Newton|Newtons]] Love

### Newtons 1. lov: Inertiens Lov
Inerti er et legemes (noget, der har masse) "modstand" mod at ændre retning.

Newtons 1. lov siger, at påvirkes et legeme ikke af en resulterende kraft, vil det enten ligge stille eller blive ved at bevæge sig med konstant [[Hastighed og Fart|hastighed]] i samme retning.

### Newtons 2. lov: Kraftloven

$$F = m \cdot a$$

Når noget med en masse m påvirkes af en resulterende kraft F, vil det ændre hastighed. En resulterende kraft er den kraft, der bliver tilbage, når alle lige store og modsat rettede kræfter ophæver hinanden. Det er meget almindeligt at alle kræfter ophæver hinanden, så der slet ikke er nogen resulterende kraft. Det gælder f.eks. når man står på Jordens overflade. Her trækker tyngdekraften nedad, men man bæres oppe af underlagets trykkraft mod fodsålerne, der giver en lige så stor kraft opad.  

En accelererende bils motorkraft påvirker bilen - via hjulenes friktion mod vejen - med en fremadrettet  kraft, der resulterer i bilens acceleration.

Ændring i hastighed er det, man kalder accelerationen a. Newtons 2. lov giver sammenhængen mellem de 3 størrelser.

### Newtons 3. lov: Loven om aktion/reaktion

Newtons 3. lov beskriver, hvad der sker, når man for eksempel skubber til en kasse. Trykket man mærker mod hænderne er fordi kassen skubber tilbage med en lige så stor modsatrettet kraft.











---
##### Tags
#fysik 