# TREOGTYVENDE SANG 

Frydefuld iled den gamle da op i højenloftsstuen for at fortælle sin frue at nu var Odysses i huset. Fødderne tripped på trappen med klap i sandalernes såler. Således talte hun då til den slumrende Penelopeia: 

 "Penelopeia, du kære, vågn op, så du for dine egne øjne kan se den fryd du alle dage har ønsket! Nu er Odysseus hjemme igen og omsider tilbage! Og han har ombragt alle de bejlere der i hans kongsgård var os en plage og trued hans søn og åd af hans velstand.” 

 Dette var svaret hun fik af den kløgtige Penelopeia: “Guder har gjort dig forrykt, morlille! De kan jo betage selv det fornuftigste væsen al nytte og brug af fornuften og la en svagsindet finde den rette besindige løsning. De har nu gjort dig forstyrret. Forstandig var du jo ellers. Hvad gør du nar ad mig for i min lidelses strengeste stunder med så forvåset en snak og vække mig midt i den slummer, sjælden og sød som den var da den hvilede over mit øje? Aldrig før har jeg sovet så godt fra den stund da Odysseus drog til den hæslige by hvis navn jeg ikke vil nævne. Gå så på stedet din vej og begiv dig tilbage til salen! Havde en anden af alle de tjenestekvinder jeg ejer vovet at komme med sådan en snak og vække mig med den, havde jeg sendt hende ned igen med en ordentlig røffel. Sådan én slipper du for, men kun fordi du er gammel.” 

 Dette var svaret hun fik af Odysseus’ trofaste amme: “Nej, min pige, jeg gør ikke nar! Så sandt som jeg siger, nu er han kommet, Odysses er hjemme og atter i huset! 

 5 

 10 

 15 

 20 

 25 

---

### 432 EURYKLEIA UNDERRETTER PENELOPEIA XXIII 

Det var den fremmede, ham som de alle forhåned i hallen. Det har Telemachos vidst fra begyndelsen af, men har været klog og forstandig nok til ikke at røbe sin fars plan før han fik straffet de folk for uretten de har forøvet.” 

Da sprang hun op i fryd fra sit leje og krysted den gamle kærligt til sig med tårer der trilled på kinden af glæde. Og hun brød ud i bevingede ord og sagde således: “Da-må du lade mig vide, morlille, aldeles nøjagtigt, hvis det er sandt han er hjemme igen som du siger, hvorledes har han da kunnet få bugt med bejlernes skamløse skare, når han var ene imod dem alle sammen i hallen?” 

 Dette var svaret hun fik af Odysseus’ trofaste amme: “Det har jeg ikke selv set eller fået fortalt. Men jeg hørte skrigene da de blev dræbt. Vi sad og krøb sammen af rædsel inderst i kvindernes rum bag låste og lukkede døre indtil din søn Telemachos kom fra hallen og kaldte på mig og gav mig besked fra sin far om at komme til stede. Midt iblandt ligene fandt jeg Odysseus stående ganske rolig, og bejlerne lå overalt på gulvet omkring ham mellem hinanden. Det ville ha glædet dit hjerte at se ham overbesprøjtet med søle og blod, som var han en løve! Nu er de alle slæbt ud i en dynge derude i gården, mens han selv er i færd med at afbrænde svovl for at rense hele sit hus. Og mig har han sendt for at kalde dig til ham. Kom, så I begge igen lean betræde lyksaligheds veje i jeres sind efter al den gru I har gået igennem! Nu er da endelig kommet den tid vi håbed så længe. Nu er han levende hjemme ved arnen, forenet med både dig og sin søn i sin hal. Og de bejlere der har forøvet uret imod ham, dem har han hævnet sig på i paladset.”. 

 Dette var svaret hun fik af den kløgtige Penelopeia: “Kære morlille, bi lidt med al den voldsomme jubel! Var han tilbage, så ved du hvad glæde det ville berede alle og navnlig mig selv og den søn vi sammen har fået. 

 30 

 40 

 55 

---

## XXIII PENELOPEIA SER ODYSSEUS AN 433 

## Men det kan slet ikke ha sin rigtighed hvad du fortæller, 

## nej, det må være en gud der har dræbt de bejlende bøller, 

## oprørt over den vold og ulykkesfærd de har øvet. 

## Agtelse viste de aldrig for menneskevæsner på jorden, 6S 

## hverken for lav eller høj der kom dem på vejen i livet 

## Løn som forskyldt har de fået derfor. Men Odysses har mistet 

## hjemkomstdagen og livet i langtbortliggende lande.” 

## Dette var svaret hun fik af Odysseus’ trofaste amme: 

## “Hvad var det ord du slap ud over tændernes gærde, min pige! 70 

## Hvor kan du sige at han der er her i dit hjem ikke mere 

## kommer tilbage! Hvorfor skal du altid være så vantro? 

## Lad mig da gi dig et andet bevis der ikke er uldart: 

## arret fra flængen han fik engang af et hvidtandet vildsvin! 

## Det har jeg set da jeg vasked hans ben, og jeg ville ha sagt det 75 

## til dig straks. Men han holdt mig med hånden for munden og tillod 

## ikke jeg røbede noget og krydsed hans snildrige planer. 

## Kom nu! Jeg sætter mit liv i pant på at det er rigtigt. 

## Dræb du mig under tortur ifald jeg har ført dig bag lyset!” 

## Dette var svaret hun fik af den kløgtige Penelopeia: g0 

## “Vanskeligt er det, morlille, at kende de evige guders 

## veje og midler, om så man besidder al menneskers viden. 

## Nu ja, så lad os da gå til min søn så jeg selv kan betragte 

## både de ombragte bejleres lig og den der har dræbt dem!” 

## Og hun begav sig da ned fra sit kammer med tvivl i sit hjerte 8S 

## om hun på afstand først skulle stille sin mand nogle spørgsmål 

## eller gå hen med det samme og kysse hans hoved og hænder. 

## Da hun var nede i salen og over dens kampestenstærskel, 

## satte hun sig ved den modsatte væg i lyset fra arnen 

## vendt mod Odysses, der sad ved en knejsende søjle med blikket 90 

## rettet mod jorden og ventede på at hans herlige hustru, 

## nu hvor hun så ham for sine øjne, tog ordet og talte. 

## Men hun sad tavs en tid og var ganske forvirret i hjertet. 

## For når hun så på hans træk, var der meget der syntes at ligne, 

## men når hun så på hans lasede tøj, så han ud som en fremmed. 95 

---

### 434 PENELOPEIA SER ODYSSEUS AN XXIII 

Da tog Telemachos ordet og ærtede hende således: “Mor, en ravnemor er du! Med hårdhed og kulde i hjertet! Sætter dig langt fra min far i stedet for kærligt at tage plads ved hans side og hilse og spørge og høre og svare! Ville en anden end du kunne bringe det over sit hjerte 100 ikke at hilse sin mand når han efter utallige trængsler og i det tyvende år er nået tilbage til hjemmet? Men du har altid haft et sind så hårdt som en flintsten.” 

 Dette var svaret han fik af den kløgtige Penelopeia: “Kæreste søn, mit hjerte er ramt af så dyb en forundring 105 at jeg er ude af stand til at ytre et ord eller spørgsmål eller at møde hans blik. Er det sandt at det er Odysseus som nu omsider er hjemme igen, da skal vi nok finde sikrere vej til at kende hinanden. Vi ved at der findes tegn mellem os der er skjult for alle andre i verden.” no 

 Således hun. Og da smiled den prøvede fyrste Odysseus, talte bevingede ord til sin søn og sagde sålunde: “Lad du nu bare din mor sætte mig på en prøve i hallen! Så vil hun snart nok finde en vej til at vinde sig vished. Nu hvor jeg stadig er snavset og usseligt klædt, må hun endnu 115 agte mig ringe og kan ikke tro at jeg er den rette, Vi to må tænke os om hvad der nu er det bedste at gøre. Selv når der hænder et drab i et folk på en mand der i sin slægt kun ejer få til at hævne ham siden, må drabsmanden fredløs flygte derfor og forlade sin slægt og sit elskede hjemland. 120 Vi derimod har jo dræbt de bedste af Ithakas ungdom, samfundets støtte og håb. Det ber jeg dig om at betænke.” 

 Hertil svared den kløgtige knøs Telemachos sådan: “Kæreste far, det er kun dig selv der kan finde en udvej. 1 Du har jo ord for at være forslagen som ingen i verden. 125 Intet menneskevæsen kan måle sig med dig i snildhed. Vi vil gå med dig med iver og mod, og jeg tænker vi ikke slækker på lysten til kamp så længe vi stadig har kræfter.” 

---

### XXIII SANG OG DANS SOM AFLEDNING 435 

 Dette var svaret han fik af den altid forslagne Odysseus: “Godt, så siger jeg selv hvad jeg mener må være det bedste. 130 Først skal I ta jer et bad og klæ jer i prægtige kjortler' Lad også pigerne klæ sig til fest og stille i hallen. Og med sin lyresklang skal den gudbenådede sanger så spille op og styre en muntert forlystende kordans, så at enhver der hører det udenfor tror her er bryllup, 135 enten de kommer Forbi eller bor i nærheden af os. Rygtet om bejlernes drab må ikke forlyde i byen førend vi er kommet bort og er ude i vores plantager på vores landejendom. Derude vil vi så atter tænke os om og se om Zeus ikke skænker os fordel.” 140 

 Således lød hans besked, og de lystrede villigt og prompte. Allerførst tog de et bad og fik prægtige kjortler på kroppen, levinderne klædte sig fint, og den gudbenådede sanger snapped sin lyre fra krogen, slog an og vakte hos alle lyst til fornøjelig dans til sangens fortryllende toner. 145 Hele paladset runged og klang af syngen og trampen både af herlige learie og smuktombæltede piger. 

 Således sagde da mangen der udenfor hørte spektaklet: “Så er der endelig én der har faet den dejlige dronning! Synd at hun ikke holdt ud til at vente på den hun som pige 150 ægted, og værned hans herlige hus til han vendte tilbage!” Således lød det fra mangen, og ingen anede andet. 

 Da blev Odysses omsider derhjemme badet og salvet dygtigt med olie og smurt af Eurynome, hovmesterinden. Derefter lagde hun kjortel og kappe om skuldrene på ham. 155 Over hans hoved gød Pallas Athene vidunderlig skønhed og gav hans skikkelse højde og huld og lod fra hans isse lokkerne falde i krøller som blomsterne på hyacinther. Som når en smed der har lært hos Hefaistos og Pallas Athene, så han er mester i kunsten og frembringer prægtige værker, 160 kyndigt indlægger sølv med fornemme guldornamenter, gød hun over hans hoved og skuldre forunderlig charme. 

---

### 436 GENKENDELSEN XXIII 

 Og han stod op af sit kar så skøn som de evige guder. 

Så tog han plads på ny i den stol hvor han før havde siddet over for Penelopeia og talte til hende og sagde: 165 “Hvad går der af dig! Du har af de guder der bor på Olympen fået det hårdeste hjerte af alle kvinder i verden! Ville en anden end dig kunne bringe det over sit hjerte ikke at hilse sin mand når han efter utallige trængsler og i det tyvende år er nået tilbage til hjemmet? i 70 Nå ja, så red mig en seng, morlille! Så kan jeg da sove selv. For din frue er hård som hærdet stål i sit hjerte.” 

Dette var svaret han fik af den kløgtige Penelopeia: “Hvad går der af dig! Jeg viser dig hverken foragt eller hovmod. Ej heller er jeg duperet. Jeg husker hvordan du var dengang 175 da du fra Ithakas strand tog bort på dit tjærede langskib. Godt da, morlille, så skynd dig og red ham et mageligt leje foran det kammer han selv i sin tid bygged så grundfast! Dér skal I flytte hans ægteseng ud og re den med bløde bolstre af lammeuldsskind og strålende lagen og tæppe.” iSo 

Således stilled hun ham på en prøve. Og helten Odysseus talte da bistert og vredt til sin ægteviede hustru: 

“Kone, med det du har sagt har du såret mig dybt i mit hjerte! Hvem har dog flyttet min seng? Det må jo ha været besværligt selv for en udlært mand, om han ikke var netop en guddom, iss at få den rokket af stedet og anbragt andetsteds henne! Ingen forgængelig mand, han være sig aldrig så kraftig, kunne få bakset den bort. For der er noget meget mærkværdigt netop ved den. Og det er mig selv der har bygget den sådan. Inden for gårdmuren stod der en spidsbladet, mægtig oliven, 190 frodig og tæt med en stamme så tyk som en knejsende søjle. Om den bygged jeg selv og færdiggjorde vort kammer, både med vægge af kvadre og tag af fortræffeligt tømmer, gode, solide døre med lim i fjere og noter. Derpå kapped jeg kronen med alle dens blade af træet, 195 

---

## XXIII GENKENDELSEN 437 

 skilte dets stamme fra stubben med saven af bronze og formed stubben til stolpe i lod og i vater med kyndige hænder, borede huller til tappe i gærde og fjæl med mit drilbor og snedkerered min seng fra stolpen, til rammen var færdig, smykket med guld og med sølv og skinnende elfenbensindlæg. 200 I den montered jeg gjorde af rødbrunt oksehudslæder. Det er det skjulte tegn jeg kan nævne. Dog ved jeg jo ikke om vores ægteseng findes endnu eller nogen i tidens løb har flyttet den væk ved at omhugge olietræsstubben.” 

 Det var hans ord. Og da skjalv hendes knæ og hjerte af glæde 205 over beviset Odysses så Idart formåed at bringe. Grædende løb hun da frem og slyngede armene kærligt rundt om hans nakke og kyssed hans pande og bad ham således: 

 "Vær ildte vred, min Odysses! Du var jo af alle i alting verdens besindigste mand. Men guderne sendte os kvaler 210 og har forment os to den gammen at fryde hinanden sammen vor ungdom igennem og sammen nå alderdoms tærskel. Rynk ikke brynene mer og vær ikke ærgerlig over at jeg har tøvet med straks da jeg så dig at hilse dig kærligt! Isnende angst fornemmed mit hjerte bestandig i brystet 215 for at en mand skulle komme og narre mig med en historie. Talrige er der som gerne slår plat for at vinde en fordel. • Selv ikke Argeierinden, Kronidens datter, Helene ville ha givet sig hen til en fremmed gæst på sit leje, dersom hun havde vidst at Argeiernes krigerske sønner 220 siden hen skulle ta hende tilbage til hjem og familie. Afen gudinde blev hun forledt til usømmelig gerning og havde ikke først selv haft sind til det ulykkesfejltrin som blev en kilde til sorg for også vores familie. Nu hvor du selv så præcist har sagt hvad der er så mærkværdigt 225 ved vores seng som der ikke er andre i verden der kender ud over dig og mig selv og én eneste tjenestekvinde, Aktoris, hende jeg fik af min far da jeg flyttede herhen, og som i sin tid passed på dørene ind til vort kammer nu er mit hjerte da overbevist, så stridt det har været.” 230 

---

### 438 GENKENDELSEN XXIII 

 Og hvad hun sagde gav ham en liflig trang til at græde. Hulkende holdt han omkring sin kære og trofaste hustru. 

 Som når en svømmende mand ser land fra dønningetoppe når hans fortrinlige skib er slået til vrag af Poseidon ude på havet i bølgernes brod under rasende storme 235 og der er få tilbage som havet ikke har opslugt, medens de svømmer mod land med saltvandsvalnede kroppe med hvilken fryd når de ikke i land og er undflyet døden! Så vederkvægende var det for hende at se på sin husbond. Kærligt klynged hun sig om hans hals med snehvide arme. 240 

 Gry var da oprundet inden de var blevet mætte af gråden, men Athenaias plan gik ud på andet og mere. Thi hun forlængede nattens forløb og hindrede Eos i at stå gylden op fra Okeanos’ hellige strømme og spænde Lampos og Fåéthon for, de hurtige heste 245 Morgengry har for sin vogn når hun hidbringer mennesker dagen. 

 Endelig talte Odysses og sagde sådan til sin hustru: “Kære, endnu er vi ikke ved slutningen på vores trængsler. Foran mig ligger der stadig umådelig møje at udstå, farlig og stor, og den er jeg nødt til døje til ende. 250 Det er den spådom jeg fik af den synske Teiresias' skygge den dag da jeg drog ned og besøgte Hades’s haller for at erkyndige mig om min egen og svendenes hjemfart. Kom, lad os da gå i seng, du kære, og endelig finde glæden ved sødelig søvn og hvile tilsammen på lejet.” 255 

 Dette var svaret han fik af den kløgtige Penelopeia: “Sengen står rede så såre dit hjerte begærer at sove, eftersom guderne nu har ladet dig komme tilbage til dit fortrinlige hus og dit eget fædrene hjemland. Men når du nu selv taler derom og en gud får dig til det, 260 sig mig da: Hvori består den prøve? Jeg skal jo dog siden ha det at vide, og så er det bedre nu med det samme!” 

---

### XXIII GENFORENINGEN 439 

Dette var svaret hun fik af den rådsnare, snilde Odysseus: “Hvad går der af dig siden du nøder mig til at fortælle om det! Men det skal jeg gøre og åbent sige dig alting. 265 Men du vil glæde dig lige så lidt derover som jeg gør. For jeg skal atter begi mig til talrige fremmede stæder, rejse fra land til land med en veltrimmet åre i hånden indtil jeg kommer til folk som ikke har kynde om havet, mænd der ikke har salt til at drysse på maden de æder 270 eller ved noget som helst om mønjekindede skibe endsige trimmede årer der vifter om skibe som vinger. Tegnet han nævnte jeg dér ville få skal jeg ikke fortie. For når jeg dér på min vej træffer på en anden på rejse, og han så kalder den åre jeg bærer på nakken en avnskovl, 275 da skal jeg standse og plante den trimmede åre i jorden, bringe den mægtige hersker Poseidon hellige ofre, nemlig en vædder, en tyr og en sobespringende orne, og tage hjem og forrette et offer af festhekatomber til de Olympiske guder der bor i himmelens højder, 280 alle på rad. Da får jeg en død, og ikke på havet, tværtimod rolig og blid, i en rig og lykkelig ælde, mens jeg ser at mit folk har rigelig lykke omkring mig. Alt dette sagde han mig skulle ske og blive min skæbne.” 

 Dette var svaret han fik af den kløgtige Penelopeia: 285 “Jamen når guderne lover dig blidere stunder som olding, da har vi grund til at håbe du klarer al truende fare.” 

 Således lød de ord som de to vekslede sammen. Ammen og hovmesterinden Eurynome redte imedens sengen med dunbløde bolstre i skæret af flammende falder. 290 Men da de så i en fart havde redt den fornemme pragtseng, gik Eurykleia til ro i sin seng i sit kammer i huset mens Eurynome gjorde sin pligt og som kammerske fulgte herskabet til deres seng med en fakkel i sine hænder. Så gik hun også til ro. Og endelig kunne da de to 295 atter forenes i sengen hvori de før havde hvilet. 

---

## 440 GENFORENINGEN XXIII 

 Nu lod Telemachos selv og begge de herlige hyrder fødderne hvile fra dansen og kvinderne gøre det samme. Og de gik alle til ro i paladsets mørke gemakker. 

 Men da de to havde frydet sig sammen i inderlig elskov, talte de frydefuldt sammen om hvad der var sket for dem begge. Penelopeia fortalte om alt hvad hun døjed i huset mens hun var nødt til at se på bejlernes skamløse leben når de blot slagtede løs af får og fedede okser, bællede vintønder tomme og misbrugte hende som påskud. 

 Helten Odysses fortalte om alt hvad han havde ladt andre lide, såvel som om det han selv havde måttet igennem. Det var hans hustru så herlig en fryd at der ikke faldt slummer på hendes øjenlåg førend han havde berettet til ende. 

 Først var det kampen imod Kikonernes folk han beretted, siden fortalte han om Lotofagernes frugtbare marker, så om Kyklopens bedrifter og hævnen han tog for de mange kraftige svende som han havde ædt uden ringeste miskund. Siden om Aiolos’ ø og kongen der tog så elskværdigt mod ham og hjalp ham på vej forinden det endnu var skæbnens vilje at han skulle hjem, så han atter af hylende storme modfalden førtes af sted over havet hvor fiskene stimer. Og om Telepylos, byen i Laistrygonernes lande, hvor han forliste sin flåde og hele dens herlige mandskab så kun han selv på sit tjærede skib slap bort fra massakren. Og han fortalte om Kirkes forheksende kunster og trolddom og om sejladsen fra hende til Hades’s uhyggeshaller for at få svar af den synske Thebaner Teiresias’ skygge, og om hvorledes han så sine fordums krigskammerater og Antikleia, sin mor, der fostred ham da han var lille. Og om Sirenernes sang som han hørte alene af alle, Klippeflaksundets passage, Charybdis' gurglende malstrøm, 'uhyret Skylla som ingen endnu havde klaret at undfly, og om hvorledes hans mænd forgreb sig på Solgudens okser, og om sit skib der blev knust af Zeus med en flammende lynild 

 300 

 305 

 310 

 31S 

 320 

 325 

 330 

---

### XXIII GENFORENINGEN 441 

 om sine folk der alle som én måtte ynkeligt drukne og om sig selv der blev frelst fra dødens dæmoner. Og at han kom til Ogygias’ ø og gudinden Kalypso som ville ha ham til mand og holdt ham tilbage i grotten hos sig og skænked ham føde og klæder og loved at ville gi ham udødelighed og liv uden ælde for altid, men at hun ikke formåed at overbevise hans hjerte. Og om hvordan han efter uendelig møje var nået frem til Faiakérnes folk der æred ham højt som en guddom, sendte ham hjem på et skib til hans eget elskede hjemland sammen med gaver af guld og af bronze og vævede klæder. Det var den sidste historie han nåede førend den søde slummer kom over hans krop og befried hans sind for bekymring. 

 Men Athenaias plan gik ud på andet og mere. Da hun formoded Odysses af hele sit hjerte nu havde glædet sig over at elske sin hustru og sovet til ende, tillod hun Morgengrys guld at stige af havet og bringe lyset til menneskers børn. Og da stod den snilde Odysseus op fra sit herlige leje og talte sådan til sin hustru: 

 “Kære, af trængsel og nød er vi blevet mætte til fulde, du ved at måtte begræde min jammeromhyllede hjemfærd, jeg ved den møje som Zeus og de øvrige evige guder sendte mig under min strid for at nå mit elskede hjemland. Nu hvor vi atter har været forenet på lejet som håbet, beder jeg dig passe godt på det gods jeg her har tilbage, mens jeg selv for det kvæg som bejlernes flok har fortæret, tar mig til rette ved rov eller lader Achaierne bøde, til mine stalde og folde er vrimlende fulde som førhen. Jeg vil da nu drage ud til vores plantager på landet for at besøge min herlige far der har græmmet sig for mig. Dig vil jeg, selv om jeg ved du er klog, dog give et pålæg. Straks når solen står op, vil nyheden brede sig hurtigt om at jeg her i mit hus har dræbt de bejlende svende. Gå du da op i dit kammer med samtlige tjenestekvinder, hold dig i ro, tag ikke mod nogen og stil ingen spørgsmål!” 

 335 

 340 

 345 

 350 

 355 

 360 

 365 

---

## 442 GENFORENINGEN^ XXIII 

Det var hans ord, og han tog om sin skulder sin herlige rustning, vækked Telemachos sammen med begge de herlige hyrder, bød dem at ta deres våben til kamp og bevæbne sig med dem. Villigt lød de hans bud, og klædt i brynje af bronze åbned de porten og gik med helten Odysses i spidsen. 370 Skønt der for længst var lys over landet, lod Pallas Athene natmørke lægge sig om dem og bragte dem rask ud af byen. 

