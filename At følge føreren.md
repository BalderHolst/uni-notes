## At følge føreren 

*Albert Bastian (født 1927) husker i det følgende interview fra begyndelsen af 1990'erne tilbage på [[Krystalnatten|krystalnatten]] i 1938.*

<label class="ob-comment" title="" style=""> Jeg var 10 år, 10 måneder og 19 dage gammel, da jeg måtte træffe min første politiske beslutning. <input type="checkbox"> <span style=""> 	"Vasker hænder" = tendens</span></label> Det var morgenen efter Krystalnatten, natten til den 10. november 1938, hvor alle synagoger i Tyskland gik op i flammer, hvor ruderne i utallige jødiske forretninger blev smadret af nationalsocialisterne, og hvor tusinder af jøder blev arresteret og bragt til koncentrationslejre. Det var stadig mørkt udenfor, da jeg vågnede og hørte en fremmed mands stemme fra køkkenet. En fremmed i vores hjem midt om natten? Det var Levi, den jødiske kreaturhandler, som min far altid solgte kalve til, jøden som året igennem forsynede os med svinespæk og altid sagde til min mor: »Frue, hvis De ikke har penge nu, så betal hvad De kan, det haster ikke. Deres drenge har brug for noget at tygge på.« En jøde, en jøde tænkte jeg, og var ikke spor glad for, at han sad i vores køkken. I foråret 1938 blev der oprettet to arbejdsformidlingslejre ikke langt fra vores landsby. Jeg var blevet ven med to af tropslederne, som om søndagen altid tog mig med på patrulje langs grænsen. 

 Deres udtalelser om Føreren, [[Versaillestraktaten]], formålet og meningen med arbejdsformidlingen og den tyske ungdom, som skulle genoprette Tysklands ære, gjorde stort indtryk på mig. Jeg havde allerede været medlem af Jungvolk i 10 måneder. I vores lille landsby ved den franske grænse var vores lærer leder af Jungfolk-gruppen. Han havde allerede talt med os om jøderne: »Tysklands fald i 1. verdenskrig. Man må bekæmpe dem, overalt hvor det er muligt disse kapitalister, disse blodsugere, som kun tænker på deres egen fordel, som ikke arbejder men kun beskæftiger sig med handel.« Vi drenge var blevet pålagt at overbevise vore forældre om ikke at gøre forretninger med jøder og nu sad denne jøde i vores køkken. Levi ønskede at flygte til Frankrig, hvortil han allerede i foråret 1938 havde sendt familien i sikkerhed. Jeg var fortvivlet, for skønt min far trodsede læreren og nægtede at købe mig en brun skjorte, så respekterede jeg ham. Han var stor og stærk. Min lærer sagde: »Føreren forventer, at I drenge skal være hurtige som greyhounds, seje som læder og hårde som Krupp-stål.« Og her var så min far en jødeven. Jeg kunne bare ikke forstå det. Da det blev mørkt, bragte min far Levi over grænsen. Da han kom tilbage, spurgte min mor: »Er du sikker på, ingen så dig?« »Vær ganske rolig,« sagde min far, og i det øjeblik så jeg, hvordan et smil oplyste min mors ansigt og for første gang i mit liv ønskede jeg, at jeg ikke var mine forældres søn.
 
 ---
 **Type tekst:** Interview

**Afsender:**  Der står ikke hvilket medie der er afsender, men Albert Bastian (1927) er den interviewede.

**Modtager:** 

**Datering:** 1990, men omhandler 1938.

**Budskab:** Han var anti-semistisk og det var hans forældre ikke.

**Formål:** At forklare hvordan han tænkte og handlede

**Tendentiøs/tendens:** Han forsøger at "vaske hænder"

**Troværdighed:** noget af troværdigheden er forsvundet, selvom det er en førstehåndskilde, da han kun var 10 år, og at der er gået så lang tid efter (50 år) hendelserne.

**Brugbarhed (Hvad kan vi bruge kilden til?) - Hermaneutiske cirkel:**
 
 
 ---
 #tekst 
 #historie 
 