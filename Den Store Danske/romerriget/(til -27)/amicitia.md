### Amicitia


Amicitia, (lat. 'venskab'), i romersk politik i oldtiden betegnelse for alliancer mellem ledende politikere med det formål at opnå valg eller at få gennemført en bestemt lovgivning. Amicitia befæstedes ofte gennem giftermål. Se clientela-systemet.

I middelalderen kom amicitia til at stå for tætte bånd mellem mennesker i Kristus. Dyrkelsen af åndeligt venskab (amicitia spiritualis) nåede et højdepunkt i 1100-t., specielt blandt munke af cistercienserordenen, men fandtes også mellem mænd og kvinder inden for kirken.