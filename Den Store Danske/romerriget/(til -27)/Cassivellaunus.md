### Cassivellaunus


Cassivellaunus, 1. årh. f.Kr., konge over den britanniske stamme catuvellauni. Under Cæsars anden invasion i Britannia ledte Cassivellaunus en stor styrke mod romerne, men blev besejret i 54 f.Kr. Cæsar erobrede hans hovedsæde, antagelig Verulamium nær det nuværende Saint Albans nord for London. Ved fredsaftalen bestemtes bl.a., at Cassivellaunus skulle betale tribut til romerne.