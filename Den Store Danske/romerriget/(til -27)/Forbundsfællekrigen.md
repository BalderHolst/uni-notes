### Forbundsfællekrigen


Forbundsfællekrigen, krig, der blev udkæmpet i Italien 91-89 f.Kr. De romerske forbundsfæller, socii, på Den Italiske Halvø gjorde oprør mod det romerske lederskab. Målet var at opnå ligestilling gennem erhvervelse af romersk borgerret. Selvom forbundsfællerne led nederlag i de meget hårde og blodige kampe, endte krigen med, at alle indbyggere på Den Italiske Halvø fik fuld romersk borgerret i 89 f.Kr. eller umiddelbart efter.