### Sikuler


Sikuler, (af lat. Siculus 'fra Sicilien', gr. sikelos), forhistorisk folk, som oprindelig befolkede den vestlige del af Sicilien, men blev fortrængt til øens indre efter den græske kolonisering. Efter et oprør ca. 450 f.Kr. omtales sikulerne ikke mere i de antikke kilder.

Sikulisk, sikelisk, er et indoeuropæisk sprog, som blev talt på Sicilien i 1. årtusinde f.Kr. Sikulisk, hvis slægtskab med de italiske sprog er uklart, kendes alene fra navne, enkeltordforklaringer og et antal indskrifter, som endnu ikke er tydet.