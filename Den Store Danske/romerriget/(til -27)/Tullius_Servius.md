### Tullius_Servius


Tullius Servius, 500-t. f.Kr., ifølge traditionen Roms sjette konge. Servius greb måske magten som etruskisk hærfører, og det kan have sin rigtighed, når kilderne tilskriver ham den første traktat med Det Latinske Forbund samt indførelsen af centurie- og tribeordningen. Det er derimod en skrøne, at han blev myrdet af sin datter, der herefter skulle have skændet hans lig. Se også Mastarna.