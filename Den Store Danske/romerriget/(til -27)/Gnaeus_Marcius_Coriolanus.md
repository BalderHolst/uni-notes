### Gnaeus_Marcius_Coriolanus


Gnaeus Marcius Coriolanus, romersk sagnfigur. Ifølge legenden modsatte patricieren Coriolanus sig i 400-t. f.Kr. uddelingen af korn til Roms sultende befolkning.

Han blev forvist fra Rom af tribunerne, hvorefter han sluttede sig til volskerne, der var en stamme fra Latium, og ledte dem i felttog mod romerne. Efter at være blevet bønfaldet af sin mor og hustru undlod Coriolanus i sidste øjeblik at angribe Rom, hvorefter han blev henrettet af volskerne.

Figuren er hovedperson i William Shakespeares skuespil Coriolanus.