### Hieron_2.


Hieron 2., 307/306-215 f.Kr., konge i Syrakus. Som hærfører greb Hieron i 275 f.Kr. magten over Syrakus, og efter en strålende sejr over mamertinerne seks år efter blev han udråbt til konge af sine soldater. Ved 1. Puniske Krigs udbrud allierede han sig med Karthago, men efter et nederlag til romerne sluttede han sig til dem og forblev deres uvurderlige støtte resten af sin regeringstid, der også omfattede de første år af 2. Puniske Krig.