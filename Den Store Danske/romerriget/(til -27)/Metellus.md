### Metellus


Metellus, familienavn inden for den romerske slægt Caecilius, hvorfra udgik en række politikere og generaler. Mest kendt er følgende:

blev efter en militær indsats under 1. Puniske Krig valgt til pontifex maximus og reddede i 241 f.Kr. det hellige palladium (se palladion) ud af det brændende Vestatempel i Rom.

med tilnavnet Macedonicus nedkæmpede i 148 f.Kr. en opstand i Makedonien og påbegyndte derefter krigen mod Det Achaiske Forbund. Senere nedkæmpede han oprør i Spanien og hørte til Gracchernes politiske modstandere. Som censor i 131 f.Kr. holdt han en berømt tale for obligatorisk ægteskab.

med tilnavnet Numidicus fik i 109 f.Kr. kommandoen imod Jugurtha i Numidia og havde to år efter næsten ført krigen til ende, da han mod sin vilje måtte overlade kommandoen til Marius. Et efterfølgende oprør mod folketribunen Saturninus tvang ham i landflygtighed, hvorfra han dog blev kaldt tilbage, men uden at genvinde sin indflydelse.

med tilnavnet Celer støttede i 63 f.Kr. Ciceros nedkæmpelse af Den Catilinariske Sammensværgelse, og som konsul tre år efter modarbejdede han Clodius, selvom han var gift med dennes søster.

med tilnavnet Scipio var i 52 f.Kr. konsul sammen med Pompejus, på hvis side han deltog i den efterfølgende borgerkrig imod Cæsar. Han anførte kampen i Nordafrika, men tabte slaget ved Thapsus, flygtede, blev taget til fange og begik selvmord.