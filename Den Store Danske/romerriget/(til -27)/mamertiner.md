### Mamertiner


Mamertiner, i antikken campanske lejetropper i tjeneste hos den syrakusanske tyran Agathokles, som de havde hjulpet i hans strid mod Karthago.

Efter hjemsendelsen besatte mamertinerne 288-283 f.Kr. byen Messana og hærgede det nordøstlige Sicilien. Deres forsøg på at spille sammen med både Karthago og Rom udløste den interessekonflikt mellem stormagterne, som resulterede i 1. Puniske Krig.