### Salutatio_-_morgenbesøg


Salutatio, (lat. '(underdanig) hilsen, høflighedstilkendegivelse', afledn. af salus, se salut), i Romerriget det traditionelle morgenbesøg, som klienter aflagde hos deres patron og enten bad om støtte eller tilbød deres hjælp. I kejsertiden udvikledes denne morgenhilsen sig langsomt til en form for social forsorg, hvor de fattigste af klienterne fik et mindre beløb eller et måltid mad. Se også clientela.