### Cena


Cena, (lat. 'middagsmåltid'), det romerske hovedmåltid, specielt for overklassen. Det blev indtaget ved middagstid. Oprindelig bestod måltidet især af grød, der var sammenkogt med mel og bælgfrugter, grøntsager og frugt. Senere udviklede det sig til middage med op til syv retter, hvori både fjerkræ, kød og fisk indgik. Samtidige skildringer af romerske luksusmåltider er bevaret, se Apicius.