### Lucius_Cornelius_Cinna


Lucius Cornelius Cinna, d. 84 f.Kr., romersk politiker. Cinna blev i 87 f.Kr. afsat som konsul, fordi han tog skridt til ophævelse af Sullas lovgivning. Han samlede en hær, og støttet af bl.a. Marius erobrede han Rom, hvorefter et blodigt opgør med modstanderne fulgte. Som konsul de følgende tre år var Cinna reelt Roms enehersker; han blev myrdet under et soldatermytteri. De antikke kilders billede af ham er yderst fjendtligt.