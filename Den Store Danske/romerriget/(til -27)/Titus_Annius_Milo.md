### Titus_Annius_Milo


Titus Annius Milo, ca. 95-48 f.Kr., romersk politiker. Som folketribun i 57 f.Kr. indsatte Milo væbnede bander imod Clodius' gladiatorbander, der terroriserede Roms gader i et forsøg på at modarbejde Pompejus' ønske om at hjemkalde Cicero. Gadekampene fortsatte i flere år, indtil Milo i 52 f.Kr. myrdede Clodius. Milo drog i eksil til Massalia (nuv. Marseille), men da han vendte tilbage til Italien, blev han fanget ved Cosa og henrettet.