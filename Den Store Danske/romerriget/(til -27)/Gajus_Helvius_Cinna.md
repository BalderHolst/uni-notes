### Gajus_Helvius_Cinna


Gajus Helvius Cinna, d. 44 f.Kr., romersk digter og ven af digteren Catul. Cinnas værker, hvoraf kun en ringe del er bevaret, var i "alexandrinsk" stil og højt værdsat af samtiden. Cinna formodes at være identisk med den plebejertribun, som havde støttet Cæsar, men som efter mordet på Cæsar i 44 f.Kr. blev lynchet af folkemængden, der forvekslede ham med en anden. Frank Jæger har i sit digt "Cinna" (1959) ladet hans "dårlige vers" være årsag til mængdens vrede.