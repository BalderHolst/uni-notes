### Gallere


Gallere, romersk betegnelse for den del af kelterne, som havde koloniseret området omkring Po, Norditalien, dele af Schweiz og hele det nuværende Frankrig fra Pyrenæerne til Rhinen. Gallerne kom østfra i det 1. årtusinde f.Kr. og indgik fra 600-t. f.Kr. i et frugtbart kulturelt og økonomisk samspil med de græske kolonister, især omkring Marseille. Se også Gallien og keltere.