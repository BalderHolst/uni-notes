### Cornelius_Nepos


Cornelius Nepos, ca. 100-25 f.Kr., romersk forfatter. Cornelius Nepos skrev en lang række værker, hvoraf kun en del af et eneste, De viris illustribus ('Om berømte mænd'), er overleveret. Det indeholder biografier med parvise sammenstillinger af grækere og romere, hvoraf 24 er bevaret, bl.a. om Alkibiades, Hannibal, Cato og om Atticus som den mest kendte. Generelt vurderes Cornelius' evner som historiker og stilist med urette ret lavt.