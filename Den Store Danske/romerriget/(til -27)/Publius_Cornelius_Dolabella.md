### Publius_Cornelius_Dolabella


Publius Cornelius Dolabella, -69--43, romersk politiker, gift med Ciceros datter Tullia og bedst kendt fra sin svigerfars korrespondance. Dolabella deltog på Cæsars side i borgerkrigen og blev i 44 f.Kr. valgt til stedfortrædende konsul. Efter mordet på Cæsar den 15. marts sluttede han sig til morderne, men skiftede atter side, da han fik tildelt Syria som provins. Her blev hans styrker omringet af Cassius' hær, og han begik selvmord. Hans handlinger synes at have været bestemt af den store gæld, han altid befandt sig i pga. sit ødsle levned.