### Arvernere


Arvernere, gallisk folk, der i oldtiden beboede det område, der udgøres af det nuværende Auvergne. Sammen med haeduerne indtog arvernerne førerstillingen blandt de galliske folk. Allerede i 200-t. f.Kr. kom det til kampe mellem dem og romerne. I 52 f.Kr. ledede arverneren Vercingetorix gallernes oprør mod Cæsar, som blev besejret ved arvernernes befæstede hovedby Gergovia. Efter nedkæmpelsen af det galliske oprør i Alesia blev arvernernes hovedby flyttet til Augustonemetum, nuværende Clermont-Ferrand i Frankrig.