### Hæduer


Hæduer, keltisk-gallisk stamme, der boede mellem floderne Loire og Saône i det nuværende Frankrig med hovedsæde først ved Bibracte, senere Augustodunum (nuv. Autun). Hæduernes traditionelle venskab med romerne var en støtte for Cæsar under hans erobring af Gallien, men de deltog i 52 f.Kr. i det galliske opgør mod ham. De var de første gallere, som fik sæde i det romerske senat, hvilket skete under kejser Claudius.