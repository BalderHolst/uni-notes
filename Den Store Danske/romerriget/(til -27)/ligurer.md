### Ligurer


Ligurer, fællesbetegnelse for en række stammer, oprindelig indvandret fra Nordafrika, som i romersk tid beboede området langs den franske og italienske Middelhavskyst fra floderne Rhône til Arno.

Her udgjorde ligurerne en trussel for romernes kommunikation med Spanien og senere med området nord for Alperne. De blev derfor langsomt nedkæmpet fra 200-t. f.Kr. og endnu helt frem til kejser Augustus.