### Cornelia


Cornelia, kvindelige medlemmer af den romerske patricierslægt Cornelius. Cornelia, 100-t. f.Kr., var datter af Scipio Africanus. Efter sin mands død i 153 f.Kr. viede hun sit liv til opdragelsen af sine i alt 12 børn, hvoraf de mest kendte er brødrene Gracchus. I den romerske tradition fremstår hun som prototypen på den romerske moder og den dannede overklassekvinde. To fragmenter af et brev, der er skrevet af Cornelia, er den eneste prosa, forfattet af en kvinde, der er overleveret fra antikken.