### Ager_publicus


Ager publicus, (lat. 'offentlig jord'), den jord, som det romerske folk ejede i fællesskab. Den bestod overvejende af jord, som var blevet erobret, og omfattede således i princippet hele Det Romerske Imperium. Modsætningen var privat ejet jord. Ager publicus blev bortforpagtet, mod at en bestemt del af afgrøden, som oftest en tiendedel, skulle afleveres som jordrente til de romerske myndigheder.