### Briganter


Briganter, en af de største stammer i det romerske Britannien. Briganterne var bosat i Mellemengland med hovedby i Isurium (nuværende Aldborough). De blev underlagt romersk herredømme efter adskillige felttog mellem 48 og 142 e.Kr.; efter undertvingelsen blev der inden for deres territorium anlagt romerske legionsforter i Eboracum og Deva (hhv. nuværende York og Chester).