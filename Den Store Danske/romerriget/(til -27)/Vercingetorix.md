### Vercingetorix


Vercingetorix var en gallisk høvding. I 52 f.Kr. ledede han et oprør af galliske stammer mod Cæsar. I begyndelsen havde oprørerne overtaget og vandt bl.a. en sejr ved Gergovia, men i kampene ved Alesia nedkæmpede Cæsar Vercingetorix og hans store oprørshær.

Med sejren havde romerne endeligt erobret Gallien. Vercingetorix blev ført med til Rom til Cæsars triumftog; herefter blev han henrettet.