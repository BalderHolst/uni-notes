### Colonia


Colonia, (lat. 'koloni'), de bygrundlæggelser, som romerne foretog i Italia, fx Ostia, og senere i det romerske imperium, fx Köln. Disse kolonier var normalt befolket af romerske borgere og havde som hovedformål at sikre romersk herredømme og administration samt at skaffe jord til veteraner. De medvirkede endvidere til udbredelse af romersk kultur. Se også Romerriget (administration).