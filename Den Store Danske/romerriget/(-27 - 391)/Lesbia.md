### Lesbia


Lesbia er pseudonymet for en kvinde i 25 af Catuls digte. Ifølge Apulejus (Apologia 10) var hendes rigtige navn Clodia.

Clodia var formentlig søster til Publius Clodius Pulcher. Catul lader til at nævne ham med et ordspil på hans cognomen i første vers af digt 79: Lesbius est pulcer, ”Lesbius er smuk”.

Navnet Lesbia kan være inspireret af digteren Sapfo, der levede på den græske ø Lesbos. Ligesom Catul skrev Sapfo blandt andet intenst erotiske digte, og Catul oversatte i hvert fald et af dem til latin (digt 51). 

Catuls digte om Lesbia vidner om et stormfuldt had-kærligheds-forhold, præget af forelskelse, begær og gensidig utroskab.