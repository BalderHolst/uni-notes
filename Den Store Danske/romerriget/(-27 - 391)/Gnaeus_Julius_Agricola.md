### Gnaeus_Julius_Agricola


Gnaeus Julius Agricola, 40-93, romersk feltherre af provins-romersk adelsslægt fra Gallien. Agricola var i 61 militærtribun i provinsen Britannia, i 64 kvæstor i provinsen Asia, og fra 74 tilbage i Britannia. Som konsul og statholder her ledede han konsolideringen af den romerske besættelse og romaniseringen af den keltiske provins. Den romerske historieskriver Tacitus, som var Agricolas svigersøn, har i skriftet Agricola skildret sin svigerfars militære og administrative fortjenester i Britannia.