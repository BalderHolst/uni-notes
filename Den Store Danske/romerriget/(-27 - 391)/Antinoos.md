### Antinoos


Antinoos, ca. 110-130, kejser Hadrians elsker, der druknede i Nilen. Grundlæggelsen af byen Antinoupolis ved Nilens bred, talrige æresindskrifter, statuer af Antinoos og endog templer til hans guddommeliggørelse vidner om Hadrians store sorg. Hadrian lod ham udødeliggøre i stjernebilledet Antinous, som angiveligt forestiller Antinoos i Ørnens (guden Jupiters) kløer. Se også stjernebilleder.