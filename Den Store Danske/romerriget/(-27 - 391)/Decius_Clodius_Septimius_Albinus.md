### Decius_Clodius_Septimius_Albinus


Decius Clodius Septimius Albinus, død 197, romersk tronprætendent. Albinus var statholder i Britannia, da Septimius Severus udpegede ham som arvtager.

Af ukendte årsager kom det tre år senere til et brud, og Albinus lod sig udråbe til kejser af sine legioner. Han fik støtte af adskillige senatorer, men led et fatalt nederlag til Septimius Severus nær Lugdunum (nuværende Lyon) i Gallien i 197.