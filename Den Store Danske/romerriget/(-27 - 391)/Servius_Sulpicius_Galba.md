### Servius_Sulpicius_Galba


Servius Sulpicius Galba, 3 f.Kr.- 69 e.Kr., romersk kejser. Galba var af gammel patricisk slægt. Som statholder i Spanien gjorde han oprør mod kejser Nero, blev anerkendt som kejser af Senatet i 68 og rykkede ind i Rom, men året efter gjorde legionerne i de germanske provinser oprør imod ham.

Galba søgte at styrke sin position ved at adoptere en yngre efterfølger, men fornærmede dermed den senere kejser Otho, som fik prætorianergarden over på sin side, hvorefter Galba blev myrdet.