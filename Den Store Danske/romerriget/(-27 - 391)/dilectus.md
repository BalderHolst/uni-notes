### Dilectus


Dilectus, i romertiden udskrivning til militærtjeneste. En romer var værnepligtig mellem sit 17. og 46. år, og udskrivningen var i republikansk tid konsulernes opgave. Hæren var hierarkisk inddelt efter formue, og tjenestetiden var normalt et år. Fra ca. 100 f.Kr. hvervedes frivillige, der ikke opfyldte mindstekravene til formue, og som aflagde ed for længere perioder. Herved blev grunden lagt til kejsertidens professionelle hær. Se også Romerriget.