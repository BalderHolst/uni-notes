### Marcus_Aurelius_Probus


Marcus Aurelius Probus, 232-282, romersk kejser fra 276. Probus blev udråbt til kejser af hæren og førte sejrrige krige imod bl.a. germanerne ved Rhin-Donau-grænsen. Han fejrede 281 en storslået triumf i Rom, men året efter udbrød der oprør blandt tropperne i provinsen Raetia, og Probus blev myrdet af sine egne tropper. Han havde ry for at være en dygtig general, der søgte samarbejde med Senatet.