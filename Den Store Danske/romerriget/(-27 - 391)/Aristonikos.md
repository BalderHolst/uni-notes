### Aristonikos


Aristonikos, d. 129 f.Kr., uægte søn af Attalos 2. af Pergamon. Da Attalos 3. i 133 f.Kr. testamenterede sit rige til Rom, gjorde Aristonikos krav på tronen. Hans oprør vandt ikke genklang i byernes overklasse, men han fandt støtte i dele af landbefolkningen og hos slaverne. Aristonikos havde en vis fremgang i begyndelsen, men blev besejret i 130 f.Kr., hvorefter han blev ført til Rom og henrettet året efter.

Se også Romerriget.