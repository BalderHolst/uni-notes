### Alimentarstiftelser


Alimentarstiftelser, offentlig støtte til Roms og Italiens fattige befolkning, indført fra begyndelsen af 100-t. f.Kr. Støtten blev lagt i fastere rammer af kejser Augustus. Kejser Nerva målrettede den mod fattige, fribårne drenge og piger, og alimentarstiftelser organiseredes herefter gennem statslån til private grundejere, som derefter forpligtedes til at udbetale renten til stiftelser i lokalsamfundet.