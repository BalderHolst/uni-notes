### Poppaea_Sabina


Poppaea Sabina, 30/32-65, romersk kejserinde. Efter at have været gift to gange, bl.a. med den senere kejser Otho, blev Poppaea Sabina i 58 kejser Neros elskerinde. Ifølge nogle antikke kilder var hun medvirkende til, at Nero dræbte sin mor, Agrippina, og lod sin hustru, Octavia, forstøde.

I 62 blev Nero og Poppaea Sabina gift, men tre år senere døde den gravide Poppaea Sabina, ifølge Sueton fordi Nero sparkede hende i maven.