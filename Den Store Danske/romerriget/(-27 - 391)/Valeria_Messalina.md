### Valeria_Messalina


Valeria Messalina, ca. 25-48, kejser Claudius' tredje hustru; barnebarn af Octavia, Augustus' søster. 14 år gammel blev Valeria Messalina gift med den over 30 år ældre Claudius, som hun fødte to børn, Octavia og Britannicus. 

Ifølge traditionen havde hun alskens laster, navnlig seksuelle. I 48 indgik hun en ægtepagt med den designerede konsul, hvilket måske var et politisk komplot. Det blev afsløret, hvorefter hun og hendes elsker blev dræbt på stedet.