### Arminius


Arminius, ca. 17 f.Kr.-19 f.Kr., høvding hos den germanske stamme cheruskerne samt romersk borger og ridder.

I år 9 e.Kr. organiserede og ledede Arminius det oprør, som i Teutoburgerskoven totalt udslettede tre romerske legioner under Publius Quintilius Varus. I årene efter fortsatte han oprøret mod romerne; senere bekrigede han markomannernes høvding Maroboduus, men blev forrådt og dræbt af sine egne folk.

Arminius er især i slutningen af 1800-t. af tyskerne blevet betragtet som germansk nationalhelt under navnet Hermann.