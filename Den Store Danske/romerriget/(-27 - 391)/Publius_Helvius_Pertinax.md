### Publius_Helvius_Pertinax


Publius Helvius Pertinax, 126-193, romersk kejser. Pertinax var søn af en frigiven slave, gjorde først militær karriere, indtog derefter ledende civile poster og var bypræfekt, da Commodus blev myrdet nytårsnat 192/193. Prætorianergarden udråbte ham til kejser med Senatets godkendelse. Han søgte at gennemføre økonomiske reformer og at stramme den militære disciplin. Dette sidste vakte imidlertid prætorianernes vrede, og de myrdede ham efter kun seks måneders regeringstid.