### Aerarium


Aerarium, oprindelig det romerske folks mobile formue, senere den romerske hoved- eller statskasse. Kassen blev opbevaret i Saturntemplet på Forum Romanum og kaldtes derfor også aerarium Saturni. Forvaltningen blev ledet af kvæstorer, mens selve dispositionsretten i republikansk tid lå hos det romerske senat.

I kejsertiden oprettedes en ny hovedkasse, fiscus, som var underlagt kejseren direkte, og som hurtigt svækkede aerariums betydning. Se også Romerriget.