### Pater_patriae


Pater patriae, (latin 'fædrelandets far'), romersk ærestitel, som fra og med kejser Augustus, dog med få undtagelser, fx Tiberius, indgik fast i den kejserlige titulatur. Titlen lægger op til at opfatte kejseren som en familiefar, pater familias, som leder sine undersåtter med kærlighed, respekt og omsorg. Før Augustus blev titlen tildelt Cicero og Cæsar.