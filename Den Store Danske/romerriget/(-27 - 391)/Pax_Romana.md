### Pax_Romana


Pax Romana, (lat. 'den romerske fred'), ideologisk begreb, der benyttes om de første to århundreder af romersk kejsertid, da relativ ro og fred herskede, sikret af kejser, hær og en velfungerende administration. Begrebet var væsentligt i romernes selvforståelse. Pax romana-tanken kom til udtryk i Ara Pacis ('fredsalteret'), som Augustus lod bygge, og Vespasians Templum Pacis ('fredstemplet') fra 75 e.Kr.

Begrebet findes i denne sammenhæng første gang hos Plinius d.y.