### Julisk-claudiske_dynasti


Julisk-claudiske dynasti, Romerrigets tidligste kejserdynasti, grundlagt af Gajus Julius Cæsar. Dynastiet omfattede kejserne: Augustus, Tiberius, Caligula, Claudius og Nero.

Cæsar havde i sit testamente adopteret Gajus Octavius, den senere kejser Augustus. Da Augustus ikke selv havde mandlige arvinger, adopterede han Tiberius, der var søn af Augustus' tredje hustru, Livia. Tiberius tilhørte gennem sin far patricierslægten Claudia.