### Sulpicius_Severus


Sulpicius Severus, ca. 365-ca. 425, romersk forfatter. Sulpicius Severus afbrød under indtryk af Martin af Tours en verdslig karriere for at leve som kristen asket. Hans biografi om Martin (fra før 397) er i klassisk stil og fik stor litterær eftervirkning. Den fulgtes op af en dialog og tre breve. I sin Chronica, også med klassiske latinske forbilleder, har han fremstillet bibel- og kirkehistorien indtil 403.