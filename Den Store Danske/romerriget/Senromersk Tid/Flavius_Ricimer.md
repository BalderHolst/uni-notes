### Flavius_Ricimer


Flavius Ricimer, d. 18.8.472, vestromersk officer af svebisk og visigotisk afstamning. Ricimer afværgede i 456 et vandalerangreb på Sicilien og udnævntes til hærchef. Som sådan havde han i de følgende år den egentlige magt i Det Vestromerske Rige, der reelt var indskrænket til selve Italien, hvor kejserne Majorianus, kejser 457-461, Libius Severus (d. 465), kejser fra 461, Anthemius (d. 472), kejser fra 467 og Olybrius (d. 472), kejser 472, alle var afhængige af hans støtte.