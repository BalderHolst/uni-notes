### Historia_Augusta


Historia Augusta, (lat. 'Kejserhistorien'), latinsk samling af biografier om romerske kejsere, medkejsere og oprørere fra Hadrian til Numerianus, dvs. 117-284, dog med en lakune for tiden omkring 250. Historia Augusta anses nu for at være skrevet omkring 400, men de enkelte biografier udgiver sig for at være fra en ældre tid. Samlingen fortsætter genren fra Sueton og er især for de senere deles vedkommende stærkt upålidelig.