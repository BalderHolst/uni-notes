### Marcus_Aurelius_Maxentius


Marcus Aurelius Maxentius, ca. 279-312, romersk kejser fra 306, søn af Maximianus.

Maxentius blev forbigået ved faderens abdikation i 305, men udråbtes til kejser det følgende år i Rom, som han forsvarede mod de legitime kejsere Flavius Valerius Severus og Galerius.

Maxentius indstillede kristenforfølgelserne og anerkendtes efterhånden i Italien, Spanien og Nordafrika, men besejredes i 312 af Konstantin 1. den Store i Slaget ved Den Milviske Bro nord for Rom.