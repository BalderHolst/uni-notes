### Québeckonferencerne


Québeckonferencerne, to topmøder under 2. Verdenskrig mellem Winston Churchill og Franklin D. Roosevelt, afholdt i Québec i Canada 11.-24.8.1943 og 11.-16.9.1944. På det første møde drøftede Roosevelt og Churchill planerne for invasionen i Italien og Frankrig og krigen mod Japan, og på det andet enedes de om retningslinjerne for den vestlige fremrykning mod Tyskland og videreførelsen af krigen mod Japan samt diskuterede Morgenthau-planen.