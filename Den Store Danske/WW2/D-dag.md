### D-dag


D-dag er en militær betegnelse for begyndelsesdagen for en større militær operation. Normalt henviser betegnelsen D-dag til de allieredes invasion i Normandiet 6. juni 1944 med kodenavnet Operation Overlord.

Under ledelse af general Dwight D. Eisenhower lykkedes operationen, bl.a. fordi det tyske forsvar var blevet vildledt til at tro, at en landgang ville finde sted ved Calais. Invasionen er den største amfibieoperation nogensinde, og den fremskyndede Tysklands nederlag i 1945.