### Siegfriedlinjen


Siegfriedlinjen, (Siegfriedstellung; Hindenburglinjen), tysk befæstningslinje, som blev bygget i 1916-17 under 1. Verdenskrig. Efter Hitlers indmarch i Rhinlandet i marts 1936 blev den udvidet både i længden og dybden og herefter kaldt Westwall ('Vestvolden'), medens de allierede fastholdt betegnelsen Siegfriedlinjen. Den havde en længde på 650 km og fik fra den hollandske grænse til Schweiz. Den bestod bl.a. af 1800 bunkers og række af beton-tankspærringer. Organisation Todt stillede 1 mio. mand til rådighed for byggeriet. Det nordligste stykke fra Brüggen og op til Kleve blev først skabt i 1940. Volden var forsynet med flak-tårne, som skulle tvinge angribende fly op i højder, hvorfra bombepræcisionen ville være mere upræcis.

Briterne havde i det første krigsår (1939-40) en populær sang, We're are Going to hang out our Washing on the Siegfried Line, hvori de truede med at benytte volden til ophængning af deres vasketøj på. Med lynkrigen i foråret 1940 mistede volden sin betydning som forsvarsværk.

Den 24.8.1944 beordrede Hitler linjen aktiveret og bemandet, men nye ammunitionstyper var nu i stand til at gennembryde bunkervæggene. Nogle få, korte strækninger, bl.a. nær Eifel, er bevaret af museale grunde.