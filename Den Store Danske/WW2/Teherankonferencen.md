### Teherankonferencen


Teherankonferencen, den første konference under 2. Verdenskrig mellem Winston Churchill, Franklin D. Roosevelt og Josef Stalin 28.11.-1.12.1943.

Det aftaltes, at Vestmagterne skulle åbne en ny front ved en landgang i Frankrig i foråret 1944 samtidig med en sovjetisk offensiv i øst.

Josef Stalin lovede, at Sovjetunionen efter afslutningen af krigen i Europa ville deltage i krigen mod Japan. De tre enedes principielt om, at Tyskland skulle deles, og at Polen skulle forskubbes mod vest.