### Sèvresfreden


Sèvresfreden, indgået 10.8.1920 mellem Ententemagterne og Osmannerriget som fredsslutning efter 1. Verdenskrig. Traktaten opløste Osmannerriget, der skulle opgive alle sine arabiske besiddelser og Nordafrika.

Freden, der bl.a. åbnede mulighed for et uafhængigt Armenien og et selvstyrende Kurdistan, blev afvist af de tyrkiske nationalister og afløst af Lausannefreden i 1923.