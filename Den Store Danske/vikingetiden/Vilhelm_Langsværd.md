### Vilhelm_Langsværd


Vilhelm Langsværd, 893-942, hertug af Normandiet fra 927; søn af Rollo og Poppa. Vilhelm udvidede 933 hertugdømmet med halvøen Cotentin og flere andre områder; han tilpassede sig i høj grad frankisk skik og brug og genoplivede mønten i Rouen. Han optræder formentlig som hertug af Bretagne på en mønt fundet på Mont-Saint-Michel. 

Vilhelm Langsværd blev snigmyrdet af grev Arnulf af Flanderns mænd på et fredsmøde i 942, da hans søn Richard den Frygtløse kun var 10 år gammel. 