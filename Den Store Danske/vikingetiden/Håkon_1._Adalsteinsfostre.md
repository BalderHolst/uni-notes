### Håkon_1._Adalsteinsfostre


Håkon 1. Adalsteinsfostre, d. 960/961, norsk konge. Ifølge skjaldekvadet Hákonarmál var Håkon den yngste af Harald 1. Hårfagers sønner. Han blev opfostret af den engelske konge Athelstan (deraf navnet) og modtog dåben i England. Da han i ca. 935 erobrede Norge, blev han tvunget til at frasige sig kristendommen. Han hyldes for sejre i Danmark, men blev til sidst slået af sin bror Erik 1. Blodøkses sønner, der blev støttet af Harald 1. Blåtand.