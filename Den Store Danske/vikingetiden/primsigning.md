### Primsigning


Primsigning, første mærkning med korsets tegn. I oldkirken var primsigning en ceremoni som indledning til en oplæringstid, katekumenatet; den omfattede håndspålæggelse, djævleuddrivelse og andre renselsesceremonier.

I missionstiden i Norden tjente primsigning som et første skridt mod omvendelse og dåb, og kristne kunne være i stue med en primsignet. Der var ikke faste regler for, hvornår dåb skulle følge efter primsigning.