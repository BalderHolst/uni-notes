### Frescobaldi


Frescobaldi, florentinsk slægt. Slægten blomstrede i 1200- og 1300-t., da dens medlemmer tilhørte Guelferpartiet og støttede fyrstehuset Anjou. Frescobaldierne var i samarbejde med det franske hof foregangsmænd inden for handelen nord for Alperne og gav de engelske konger store lån. Bankiererne, hvoriblandt der også var digtere, var i opposition til Medicierne, men fik senere rang som senatorer i Firenze og blev riddere af Malteserordenen. Slægten uddøde i 1700-t.