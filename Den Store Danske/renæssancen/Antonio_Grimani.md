### Antonio_Grimani


Antonio Grimani, 1436-1523, venetiansk doge; far til Domenico Grimani. Efter et langt liv i den venetianske orlogsflåde tabte Grimani som admiral i 1499 et søslag mod tyrkerne og blev frataget alle embeder og landsforvist. Han flygtede til Rom, hvor han opholdt sig hos sin søn. I 1509 vendte han tilbage til Venezia og gjorde politisk karriere i sin hjemby, i 1515 i alliance med den franske kong Frans 1., senere med kejser Karl 5. Han blev doge i 1521.