### Ezzelino_3.


Ezzelino 3. var en italiensk adelsmand. Ezzelino skabte sig en stærk position i Nordøstitalien og blev en vigtig støtte for den tysk-romerske kejsermagt. Som belønning fik han i 1238 en uægte datter af kejser Frederik 2. til ægte.

Paven erklærede Ezzelino for kætter og udskrev korstog mod ham. I 1259 blev han såret og fanget i et slag. I fængslet begik han selvmord ved at afvise mad og lægehjælp.