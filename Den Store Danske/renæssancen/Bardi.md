### Bardi


Bardi, florentinsk familie, der sammen med Peruzzi tilhørte de absolut førende i perioden før den sorte død i 1348. 

Begge samlede enorme formuer takket være en omfattende international handel. De kunne låne den engelske konge store pengebeløb mod at få privilegier i uldimporten fra England. 

Men Edvard 3. kunne ikke betale sin gæld tilbage på grund af Frankrigs overlegenhed i Hundredårskrigens begyndelse. 

Dette førte omkring 1340 til enorme tab med en lavine af fallitter rundt om i Firenze, idet de to bankhuse, da turen kom til dem, ikke kunne betale deres klienter. De var i konflikt med paven, og Dante priser Peruzzis støtte til den franske kong Filip den Smukke i striden med pave Urban 8. 