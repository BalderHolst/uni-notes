### Federico_da_Montefeltro


Federico da Montefeltro, 1422-1482, italiensk humanist, kriger og politiker, hertug af Urbino fra 1474. Federico deltog fra 1444 meget aktivt i det storpolitiske spil i Italien som hærfører og var skiftevis allieret med Aragonien og dets modstandere, bl.a. fyrstehuset Anjou, og senere med pave Sixtus 4. og hans modstandere. Federico udmærkede sig desuden som mæcen og oversætter af bl.a. Aristoteles fra græsk. Han grundlagde et imponerende bibliotek i sit palads i Urbino, der dannede rammen om et af renæssancens mest strålende hoffer.