### Bartolomeo_Colleoni


Bartolomeo Colleoni, 1400-1476, italiensk condottiere (lejetropfører). Indtil 1454 arbejdede Colleoni skiftevis for Milano og Venezia, men var derefter frem til sin død Venezias landmilitære general. Da han tillige blev storgodsejer, efterlod han sig en formue på niveau med de stater, han virkede for. Den danske kong Christian 1. besøgte ham på sin rejse til Rom i 1474 på hans slot Malpaga nær Bergamo, hvorom senere freskomalerier i slottet vidner.