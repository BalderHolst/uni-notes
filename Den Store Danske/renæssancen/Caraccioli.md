### Caraccioli


Caraccioli, italiensk adelsslægt. Fra slægten Caraccioli udgik i middelalderen en række lærde teologer og prædikanter, hvoraf flere nåede til tops i det kirkelige hierarki. I 1500-t. gjorde Francesco Caraccioli et stort arbejde for de fattige og blev siden helgenkåret. I nyere tid har slægtens medlemmer især gjort sig bemærket på det politiske område. Berømt er den dygtige admiral Francesco Caraccioli, som den engelske søhelt Lord Nelson i 1799 lod hænge.