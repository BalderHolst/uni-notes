### Frederik_2._-_konge_af_Sicilien


Frederik 2., italiensk Federico, 1272-1337, konge af Sicilien fra 1296, søn af Peter 3. af Aragonien. Frederik blev ophøjet til konge af den sicilianske adel for at forhindre, at øens tidligere fyrstehus, Anjou, skulle komme tilbage. Han samarbejdede med ghibellinerne i Genova og den tysk-romerske kejser Ludvig 4. Bayreren og modstod styrker fra Aragonien og fastlandsriget Sicilien (senere Neapel) under Karl 2. af Anjou.

Frederik 2. sluttede imidlertid fred med Karl i 1302, blev hans vasal og gift med hans datter Elenora, men kom siden atter i krig med Karls søn Robert af Anjou.