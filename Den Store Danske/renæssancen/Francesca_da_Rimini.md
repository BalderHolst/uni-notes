### Francesca_da_Rimini


Francesca da Rimini, d. ca. 1283, italiensk adelsdame. Francesca da Rimini blev af politiske grunde gift med den hæslige Gianciotto Malatesta, men forelskede sig i hans smukke bror Paolo. Da Gianciotto opdagede utroskaben, dræbte han dem begge. Francesca blev symbol på utroskab og den frie og passionerede kærlighed og er kendt gennem Dantes lange skildring af hende i 5. sang i Inferno fra Den Guddommelige Komedie, som også inspirerede til Tjajkovskijs symfoniske fantasi fra 1876.