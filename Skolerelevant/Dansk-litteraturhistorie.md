# Dansk litteraturhistorie 

## 900 - 1200 tallet 
[[Islandske sagaer]]


### Middelalderen 1100 - 1500 tallet (-1849) 

- Folkeviser og ridderviser 

- Feudalsamfund 

- Viserne overleveres mundtligt 

- Man ser i denne tid kunsten som noget magisk – det er i kontakt med tilværelsens grundkræfter. 

- Tre teorier om visernes opståen: 

- **Reproduktionsteorien** : viserne er opstået blandt folket (mere romantisk teori) 

- **Receptionsteorien** : der har været en digter som har fundet på visen, som måske har arbejdet for nogle adelige (et argument for denne teori kan være at miljøet og personerne tilhører de adelige og overklassen/borgerskabet) 

- **Markedsplads- og skillingeteorien:** viserne er skabt af markedsmusikanter med et større repetoire og mener ikke at de kun stammer fra 1200-1350 og skrevet ned i 1500- 1600 - tallet, men at de løbende er blevet ændret og nye er kommet til mellem 1300-1800. Derfor er viserne mere præget af en senere opfattelse af middelalderen end afspejlende af middelalderen. 

- Det meste blev nedskrevet ved indsamling i 1800-tallet, men der er nogle viser som er blevet nedskrevet i samtiden. 

- Episk lyriske 

- 2 - eller 4-linjede. 

- Knittelvers 

- 2 - linjede: 4+4 trykstærke med rimskemaet: a-a 

- 4 - linjede: 4- 3 - 4 - 3 trykstærke med rimskemaet: a-b-c-b 

- de giver viserne en fast struktur og rytme, så man kan danse og synge med (musisk funktionalitet), men de er stadig så frie så man kan lave mange variationer i indhold, rim og tryk. 

- Rytmen giver puls, mens rim giver klanglig effekt. 

- Omkvæd og mellemkvæd har ofte en vemodig tone og nogle gange en morale og giver et lyrisk modspil 

- Versene har specifikt indhold til fortællingen, mens omkvædets indhold er alment. 

**Ridderviser:** 

- Realistiske 

- adel 

- slægt mod individ 

- skildrer samfundsmæssige konflikter om magt, ægteskab, jord og blodhævn 

- handling udspiller sig i konkrete omgivelser, oftest i overklassens miljøer som herre- og kongsgårde 

- helten var typisk riddere fra kongens hird (folk der beskytter/følger kongen) 

- kredser om de sociale kræfter som binder individet fx pligten til at udøve blodhævn, det klassebestemte ægteskab og outsideres opgør med slægten 

- Ægteskaber er kontrakt og ”ægte kærlighed” har ingen social værdi – her er jordens værdi det vigtigste og derfor gifter man sig ikke under sin stand bum basta! 

- Hævn er et meget klassisk tema også indenfor slægt fx Ebbe Skammelsøn 

- Ridderviserne fokuserer på det individ der kommer i klemme mellem individuel tilbøjelighed og pligten over for slægten, fx Ebbe og Torbens datter. 

- Spændingen opstår i konflikten mellem drift og social norm. 

**Trylleviser:** 

- Overnaturligt 

- overgangssituationer 

- psykologisk 

- prægede af overtro og dæmoni 

- mennesket er underlagt dæmoniske kræfter i form af overnaturlige væsner, hvis realitet ikke betvivles 

- de overnaturlige væsener og kræfter er symboler på menneskets psykiske kræfter, som personer ikke har magt over 

- udtryk for en kollektihv bevidsthed om tilværelsens grundkræfter (dvs. overgangene i livet og fra en slægte til en anden etc.) 

- **Struktur:** 

	1. fase – personer præsenteres, social placering fastlægges, konflikt varsles: hjemme, harmoni, varsel, kendt, naturligt, ung/pubertet 

	2. fase – hovedhandling udspilles: ude, konflikt, prøver, ukendt, overnaturligt, forlovelse, naturen ved skumring el. daggry, overgangsfase, ubeherskelse 

	3. fase – skæbne fastlægges for personer: hjem/fortabelse, harmoni/disharmoni, løsning, bekendt, (U)behersket natur, Bryllup/død 

- [[Villy Sørensen]] om trylleviser: 

	- Det er i situationer hvor vi skal gennemgå en psykologisk og fysisk overgang at en ufortolkelig splittelse kan vise sig 
	
	- det er en blanding af angst og lyst, der frembringer dæmonien/splittelsen 
	
	- viserne handler om noget uforløst om bindinger der ikke kan slippes og om fantasier rettet mod en dragende voksenverden. 

	- Angsten er knyttet til det ukendte og er i sig selv uforståelig 

- I første del af folkeviserne: de overnaturlige kræfter er en ubevidst symbolisering af det som truer individets tilværelse, men det ikke rigtigt kan begribe. 

- Anden del: nu forstår forfatteren denne angst og bruger derfor symbolerne bevidst 

- Sørensens teori har dog mødt stærk kritik idet man ikke mener at man kan bruge dybdepsykologi fra et moderne samfund til forklare betydningen af disse gamle tekster. 

- De mener der er to andre løsninger at se på det: strukturelt og at se på det socialhistorisk 

- Strukturelt: 

	1. Eksposition: Hjemmet, udrejsen 
	
	2. transformation mulighedsfelt/krise 
	
	3. Konsekvens Den gode/onde lykke 

- Den socialhistoriske: man er optaget af at se viserne som et udtryk for middelalderens mentalitet. 

- Historiske viser: historisk genkendelige personer/begivenheder 

- Kæmpeviser: viser med trolde og kæmper 

- Skæmteviser: spas og ballade + seksuel undertone. 

- Er i virkeligheden ballader, hvilket i middelalderen vil sige sange man danser til, deri ordet bal. 

- Blev fremført af en trubadur, som rejste rundt og sang dem. 

- Fordi rytmen og lyden var meget ensartet og virkede opfordrende skabtes en magisk stemning, hvilket fangede publikum, som sang med på mellem- og omkvæd. 

- Dansen havde et kultisk og rituelt præg. 

- Viserne behandler temaer vedrørende de fundamentale overgange i livet – kernen i de fleste overgangsriter. 

- Personer er typer uden individuelle træk - psyke må findes ud fra handlinger 

- Ender nogle gange med morale og i senere tid en kristen morale 

- Typisk struktur: 

1. en udgangssituation, hvor konflikten varsles 

2. en lang konfliktfase, hvor modsætningerne optrappes 

3. en afslutning, hvor historien afklares, ofte med en tragisk ende. 

- Stilistiske træk 

	1. bruger formelsprog dvs. kendte sproglige klichéer fra dengang, se s. 59 i litteraturbog 
	
	2. **syrebadsteknik**: miljøbeskrivelser begrænset til stereotype bestemmelser, få aktører, repræsenteret ved stand og én central egenskab, handlingsforløbet begrænset til få scener og tidsforløb klippet som i film. De mange fraklip får historien til at træde rent frem. Til det hører en begrænset fortæller som kun beretter om hændelser i 3. person og formidler dialog mellem højst 2 mennesker. 
	
	3. **Ekspansionsteknikker**: skaber hvile og opbygger spænding før dramatiske begivenheder 

- ved gentagelser, som skaber poetisk uddybning og stilisering af en detalje. 


- [[Epanastrofe]]: en ny sætning begynder med hvad den forrige sluttede med 

- [[Isocolon]]: hele sætninger gentages med variation 

- Poetisk funktion: en lyrisk omskrivning 

- Episk funktion: opbremsning i handling 

- Ved brug af udvidet fortællerinstans fx en jeg-fortæller, som forholder sig moralsk til handlinger 

**Om formelsprog står:** 

Formlerne består af faste udtryk, der går igen fra vise til vise, og som kan beskrive eller antyde de fleste af de handlinger og følelser, som viserne rummer. I den mundtlige periode har de været et vigtigt redskab til at kunne huske eller gendigte viserne, hver gang de skulle synges. De fleste formler er bygget op efter principper, der gør dem overordentlig anvendelige som 'byggesten' i balladerne. (...) 

Der er formler for at komme og gå, ride og sejle, for at drikke og spise og holde bryllup, ja selv for voldtægt eller undfangelse: 

- Bryllup kan lyde: Det var ungen hr. Villum, / han lod sit bryllup bo. Vil helten ride, kan det formuleres således: Det var stolten hr. Nilaus / bad sadle sin ganger grå. Eller således: Det var bolde hr. Oluf / han beder lægge sadel på hest. 

(...) Ved siden af disse mere handlingsprægede, dynamiske, formler er der de beskrivende eller statiske formler, som fx angiver skønhed eller rang eller påklædning: 

- Det mest almindelige materiale til tøjet er det noget ubestemte, men meget kost bare stof, skarlagen, der næsten altid er rødt. Beskrivelsen kan gælde både mænd og kvinder: Det var jomfru Ingeborg, / hun stod i skarlagen rød. Også mindre betydningsfulde personer af begge køn kan bære skarlagen: Ind kom den liden smådreng, / var klædt i skarlagen rød. (...). Den kropslige idealskikkelse er den slanke type, så smal som en liljevånd. Vånd betyder blot kvist, men det er lettere at finde et rim på 'vånd' end på kvist, ligesom ordet er ældre i det danske sprog. 

- De smukke og uskyldige kvinder har naturligvis sarte, hvide hænder, fx: Det var stolten Adelus, / hun rækker hannem hviden hånd. 

**Folkeeventyr:** 

- Beslægtet med folkeviser, men anden fortælletradition – den mundtlige beretning 

- Genren har rod i middelalderen men historierne har udviklet sig gennem århundreder og er blevet fornyet fra generation til generation. 

- Derfor er der varianter af samme historie med nye udtryk, som tiden går. 

- blev skrevet ned i 1800-tallet af brødrene Grimm i Tyskland og i DK var det Grundtvig og Evald T. Kristensen 

- har fungeret som underholdning og livstolkning 

- er blevet fortalt ved markarbejde, kroer, i familien 

- målgruppe: voksne – intet tyder på at de har været rettet mod børn før romantikken. 

- I kunsteventyr kender vi forfatteren 

- To slags: **Trylleeventyr Skemteeventyr** Overnaturlige ting Holder sig mere til virkeligheden 



## Renæssancen - 1300-1500 tallet (mest i Europa) 

- Det er delte meninger om, der nogensinde har været renæssance i DK 

- Videnskabeligt fokus på mennesket 

- Idéen om at solen drejer om Jorden, og at Jorden er flad, bliver opløst, hvilket den katolske kirke ikke er glad for. 

- I 1536 kommer reformationen i Danmark, og Gud bliver mere lettilgængelig. 



## Barokken 1600-1730 (I DK: 1650-1720)

- I denne tid kommer merkantilismen og økonomien hviler ikke længere på jord og udveksling af afgrøder/naturalier, men på den merkantile økonomi altså trekantshandlen – en meget mere dynamisk orden end det tidligere middelalderlige feudalsamfunds, og der sker en eksplosiv stigning i Europas velstand. 

- Fra kolonierne får man ædelmetaller, silke, krydderier og råstoffer, og slaver hentes fra Afrika og sælges i Amerika eller bruges som arbejdskraft på sukkerplantager i i Dansk Vestindien. 

- Handel er afgørende for samfundets økonomi 

- Staten skal have overskud på betalingsbalancen, dvs. være så selvforsynende som muligt og eksportere en masse, og en stor mængde ædelmetaller. 

- Staten bruger told som importbegrænsning og regulerende indtægtskilde. 

- Samfundets værdi er ikke længere jord, men først og fremmest guld, derefter andre ædelmetaller. 

- En borger vil nu kunne blive rig og få større indflydelse end hvad hans stand berettigede ham til. 

- Opstår for at vise den katolske kirkes magt under modreformationen 

- Barokken er stort og overdrevet 

- Alt er meget svulstigt f.eks. arkitekturen og indretningen og især Versailles. 


**Den dyrker:** 

- det overdrevne 

- det bizarre 

- det effektjagende 

- kontrasten (fx lys og skygge) 

- hverken naturlighed eller harmoni. Den er i sit væsen unaturligt og kunstigt. 

- kurven, ikke den rene linje – den vil skabe liv og dynamik. 

- Illusionen, fx vha. spejle og optiske virkninger 

- Æstetisk gennemtænkt og formbevidst stil, som kan siges at være ”åndsbeslægtet” med postmodernismen. 

**Fællestræk mellem barok og postmodernisme:** 

- Formen frigør sig fra indholdet, idet begge er meget bevidst om, at de netop er kunst 

- Udsmykningen er til for at bryde med det ordinære, konventionelle og farveløse 

- Stilen slippes fri og detaljen bliver et mål i sig selv. 

- Barokken er iscenesættelse, hvilket den ikke lægger skjul på, da den er tjener for en kultur der dyrker iscenesættelsen. 

- Kunstens rolle i denne tid er at iscenesætte magten (kongen, adlen, den katolske kirke) som overmægtig og fantastisk med pompøse og overdådige værker. 

- Iscenesættelsen afspejler den måde det adelige liv også blev en iscenesættelse – man skulle nu titulere hinanden som hilseform, spejle blev hængt i rum for at få dem til at se større ud, slottende var prangende udsmykket og man spillede ridderturneringer på fyrsteslotte etc. 

- Bruger et patetisk (lidenskabeligt/svulstigt/følende) formsprog 

- Dens virkemidler er farver og det svulmende 

- Barokken ønsker at bedrage 

- Kunsten er præget af en bevidsthed om døden og om at der ikke er noget bag overfladen og de mange iscenesættelser. 

- **Vanitasmotivet** – symboler på forfængelighed, som var hovedmotivet i Barokkens. 

- **Vanitas:** noget tomt eller indholdsløst – i overført betydning: noget forfængeligt. 

- Ordet forfængelighed betyder i denne sammenhæng altså ikke kun selvoptagethed og overfladisked, men og tomhed. 

- Vanitassymboler er symboler på forfængelighed og bruges i kunst og litteratur som en allegori, der skal fortælle modtageren at livet er kort og overfladisk – livet er forgængeligt og forfængeligt. 

- **Allegori:** et sammenhængende billede, som symboliserer et bestemt begreb eller en bestemt pointe. 

- **Vanitassymboler:** dødningehoved, timeglas, skeletter, fordærvet mad, visnende blomster, slukkede stearinlys, bobler, smykker, skygger, glas, is, generelt ting som er skrøbelige, men smukke. 

- De symboliserer forgængelighed og døden – kan endda siges at være personifikationer af døden. 

- Det varige >< det forbigående 

- Skønhed >< tab 

- Ære >< svig 

- Med et maleri med fordærvet frugt ”eviggør” man fx et motiv, hvis skæbne er i forfald. 

- Et moderne træk ved barokken er dens grundstemning: **”kedsomheden”**. 

- Stammer fra menneskets eget indre – ingen kilde. 

- I denne tid skal man netop tilsidesætte sine lyster og behov og opføre sig kultiveret – man skal opføre sig høfligt og lade som en opera er det mest spændende i hele verden, mens man i virkeligheden finder det dødkedeligt – **tilværelsen kommer til at handle om at udholde** **kedsomheden**. 

- Derfor må hoffet på slottene konstant finde måder at underholde sig på bl.a. gennem rollespil eller maskebal, måske for at udleve nogle af sine inderste lyster og kunne afvige fra normerne, for under barokkens overflade lurede kedsomheden. 

- Kedsomhed = **Genstandsløs længsel** 

- Den minder om angsten, som er dybere end frygten, idet det den ikke kender sin kilde. Den er derfor rettet mod alting og dermed ingenting – der er ingen kilde, og derfor ingen måde at slukke den 

- Kedsomhed er ligesom angsten en grundstemning, og den udtrykker en følelse af at hele verden er tabt – ingenting kan gøre sig fortjent til ”åndsnærværende opmærksomhed”. 

- Det er ikke den normale følelse af at kede sig, men en **eksistentiel kedsomhed** , hvor hele tilværelsen føles tom og meningsforladt. 

- Det eneste der ikke verden tom og meningsløs er Gud. 

- De fleste mennesker er ikke klar over at livet er meningsløst og overfladisk, da de konstant finder måder at undgå denne erkendelse bl.a. ved at tænke på ære, slægt, gods, ved at lære andre sprog og at underholde sig selv. 

- Hvis de bliver udsat for lediggang, vil de højst sandsynligt blive stimuleret af deres omgangskreds, som vil være bekymrede og invitere dem ud eller lignende for at få dem tilbage i den normale, iscenesatte tilstand. 

- **Lediggang:** (langvarig) tilstand hvor man ikke foretager sig noget nyttigt eller fornuftigt 

- Den normale tilværelse skygger altså for menneskets sande tilstand: tomhed og meningsløshed. 

- De mennesker, som derfor i sandhed er lykkelige, er dem som tror at de er ulykkelige, fordi de fx bekymrer sig om slægt og ære. De er nemlig ikke bevidste om den sande ulykke: at livet er tomt. 

- Det er kun kunstnerne der rigtig for øje på denne eksistentielle ”sandhed”, da andre ikke har som arbejde ”at udtrykke tidens tanker”. 

- **[[Thomas Kingo]]:** salmedigter, som var ansat til at hylde kongen/enevælden ved forskellige lejligheder. I virkeligheden var han dog en stor kritiker af det iscenesatte liv, hvis man læser hans tekster dybere. 

- Han forholder sig til livet fra et religiøst synspunkt og ser verden fra evighedens synsvinkel. Derfor har en skarpt blik på det forgængelige/det timelige og det der er bedrag. 

- Lider af eksistentiel kedsomhed, men finder verdens mening i kraft af Gud, altså det himmelske, evige og åndelige. 

---

- ”I Keed af Verden, Kier ad Himlen” sætter han det jordiske mod det himmelske, dødeligheden mod evigheden – både strukturelt og indholdsmæssigt. Han laver en antitese mellem jorden/mennesket (det materielle) og himlen (sjælen) 

- **[[Antitese]]:** sammenstilling af to modsætninger – et typisk virkemiddel i barokken. 

- Han læser verden allegorisk og tolker den i tegn, som alle er negative – verden skjuler i virkeligheden bare for overfladiskhed og tomhed. 

- **1660: enevælde i DK** ==(how?)==

- Med enevælden blev censur også indført, hvilket gav kongen ret til at straffe alle kritikere – dette forklarer højst sandsynligt, hvorfor den tids kunstnere gik med til denne overdrevne og usande glorificering af kongen. 
 

## Oplysningen - 1700 tallet

- Første del af 1700-tallet tager den forklarende og realiserende fornuft op. 

- Anden halvdel går tilbage til følelserne – en førromantisk periode der kaldes sentimentalismen. 

- Oplysning har tre dimensioner: 

- At samle og udbrede viden 

- At være oplyst – deri at have en bred viden på alle vidensområder 

- Alt skal undergå en kritisk gennemlysning – en analyse, som opløser fordommene om et fænomen; man søger altså en naturlig/rationel forklaring – se tingene i et forklaret lys. 

- Et modsvar til Barokkens storladne følelser og iscenesættelsens manipulation. 

- Evnen til at se er ofte forbundet med at tilegnelsen af viden, fx indse, danne et overblik, lys = liv, viden, mørke = død, uvidenhed. 

- Kaldes for rationalismens århundrede 

- Man interesserer sig for det naturvidenskabelige. 

- Man forholder sig til, hvad er rationelt, og hvad der ikke er. 

- Man undersøger naturens love, samfundets opbygning og menneskets væsen. 

- Oplysningstænkerne kræver begrundelser for samfundets institutioner og magtfordeling. 

- Holberg 

- Oplysningstiden tre nøgleord: 

	1. Fornuftige 
	
	2. Naturlige 
	
	3. Nyttige 

- Balancerer i denne tid mellem fornuft og følelse 

- Fornuft: videnskab, realisme 

- Følelse: åndeligt, romantisk 

- ”Alle” skal oplyses uanset stand (bortset fra kvinder, fæstebønder og alle der tilhører underklassen) 

- ”Mennesket” bliver en universel kategori og man opstiller og henviser til rettigheder for det. 

- Oplysningens valgsprog: ”Hav mod til at bruge din egen forstand!” – Immanuel Kant: Hvad er oplysning, 1784. 

- Oplysningens grundlag er ifølge Kant det enkelte individs frihed og religiøs tolerance. 

- Det er ”oplysningens” tid, ikke en ”oplyst” tid. 

- Mennesket ledes ikke af sin egen fornuft, men andre kræfter. 

- Det der hæmmer det i at være oplyst er fordomme og ufrihed. 

- For at gennemføre en revolution må mennesker altså også give afkald på deres fordomme for ellers vil uvidenheden bare følge med. 

- Måden at forandre verden: gennem forstanden, hvis våben er argumenter og kritiske ræsonnementer/fornuftsslutninger. 

- Bygger på at mennesket er et rationelt væsen, som kan ræsonnere og argumentere for sine synspunkter og samtidig respektere andres ret til det samme. 

- I diskussioner bruges ikke magt og dermed vil det bedste argument vinde. 

- Mål: hvis man bruger sin sunde fornuft vil alle indse hvad der er det fælles bedste – dette hviler alle moderne demokratier på. 

- Med moderne menes også oplysningstiden, som kaldes ”det moderne projekt”. 

- Oplysningstiden udtrykker den moderne utopi om det uafhængige, frie menneske. 

- Det moderne projekt: går ud på at udvikle et offentligt rum for diskussion, at udvikle erfaringsbaserede videnskaber, et retssystem grundet på lige rettigheder for alle og en uafhængig kunst (modsat barokkens som var afhængig af magten). 

- Mennesket skal frigøre sig gennem fornuften og indrette den bedst mulige af alle verdener, men ikke i kraft af Gud; ud fra menneskets skaberkraft. 

- Utopia er et punkt i fremtiden ikke en drøm. 

- Der opstår et offentligt rum hvor alle i princippet har ret til at formulere sig politisk og kulturelt. 

- Politisk offentlighed: udspiller sig i partiet og parlamentet 

- Den kulturelle offentlighed: mødes for at diskutere kunst, filosofi, religion, opdragelse osv. fx i tesaloner eller gennem bøger – det er her at den offentlige mening dannes. 

- Udgivelsen af bøger er et nyt karakteristika ved den borgerlige offentlighed. 

- Disse bøger har som formål at skabe debat i offentligheden og forum er aviser, tidsskrifter, klubber og selskaber, hvor borgere mødes for at tage del i den offentlige debat. 

- Klublivet udfolder sig både i franske saloner, men også i danske foreninger for viden og kunst. 

- Den politiske filosofi bag oplysningen: Liberalismen 

- I Europa vokser borgerklassen og dermed også en utilfredshed med enevælden, især dens stramme forhold til økonomien (merkantilismen) 

- De er trætte af adelens privilegier og statens monopoler og toldmure. 

- Markedet skal styres ud fra princippet: udbud/efterspørgsel 

- Dermed bliver det en ”usynlig hånd” som styrer markedet – man har nemlig troen på at udbud og efterspørgsel er en selvregulerende mekanisme, som trives bedst uden udefrakommende indblanding. 

- Før mente man at Gud styrede alle ting, men nu blev det den usynlige hånd, som tog sig af markedet og dermed sørgede for individets velstand. 

- Politisk set gælder det også at ingen skal have flere privilegier end andre – man skal ikke fødes til magten, derimod skal det bedste argument sejre. 

- Den poltiske frihed udspiller sig i klubber og politiske partier. 

- I Danmark oplever man først den politiske oplysning i 1770’erne med Struense, som gennemfører landboreformerne og senere ophæver stavnsbåndet. 

- Liberalismen grundprincipper: frihed, lighed og ret til ejendom. 

- John Locke fremlagde i 1690 først idéen om magtens tredeling og i 1748 bygger Montesquieu på denne idé i sit hovedværk ”Lovenes Ånd”. 


### Lidt historie 

- 1776: Den amerikanske uafhængighedserklæring 

- Mange nutidige værdier udsprang af erklæringen: 

	- Frihed 
	
	- Lighed 
	
	- Ejendomsret 
	
	- Ytringsfrihed 
	
	- Retssikkerhed 
	
	- Religionsfrihed 
	
	- Alle har mulighed for at blive til noget 

- **1788**: stavnsbåndets ophævelse 

- **1789 - 99**: Den franske revolution 

- Frihed, lighed og broderskab 

## Pietismen 

- Pietismen er sideløbende, men ikke så stor. 

- Kongen gjorde pietisme for statsreligionen. 

- Som en protest mod alt det naturvidenskabelige. 

- Indført af Christian 6. (1730-1746) 

## Deismen 

- Fulgt af oplysningsmennesker 

- Gud har skabt verden og sat alle tingene i gang med naturlovene 


## [[Romantikken]] - 1800 1870 

- Vi mister vores flåde, vores penge og Norge. 

- Man lukker vinduet for realiteten af Danmarks tilstand, og kiggede indad. 

- Folkeviserne, ridderviserne og folkeeventyr bliver skrevet ned. 

- Grimm-brødrene, Asbjørnsen og Moe 

- I Danmark opstod nationalromantikken som en delvis reaktion på de ulykker Danmark havde været ude for 

- Derfor ser man ikke den samme reaktion i den engelske romantik, da de tværtimod havde vundet det meste og stor økonomisk fremgang. 

- Grundloven bliver vedtaget. 

**Kunstneren/romantikeren:** 

- Det ”skabende geni” 

- Man så kunstneren som den udvalgte, der vha. af sin intuition og ”visionære” begavelse kunne skabe. 

- Kunstneren kunne forbinde de jordiske, dødelige mennesker med de himmelske og evige guder – han er forkynderen af himmelsk visdom til normale mennesker 

- En drømmer og fantast (dvs. han fantaserer meget) 

- Finder sin **inspiration** i naturen, kærligheden eller ”det inspirerende øjeblik” – det er her den ”højere verden” viser sig. 

- Mennesket der er i kontakt med denne verden er enten den følsomme drømmer eller geniet, der rækker udover sin tid i kraft af sin intuitive sensibilitet. 

**Genren:** 

- Ikke oprindeligt dansk – det var en europæisk kulturstrømning der dominerede litteratur, musik og billedkunst fra 1800-1870 (musikken dog frem til 2. verdenskrig) 

- Stammer fra Tyskland – de ”åndelige grundfædre” var Goethe og Rousseau 

**Slagord:** ”Hvad udad tabes, skal indad vindes.” – genrens tilværelsesforståelse 

- Vender sig bort fra kedelige og elendige realiteter og ind mod en dybere ophøjet virkelighed. Det vender blikket indad for at finde en dybere og den egentlige mening i tilværelsen. 

- Lever i det rum, hvor realitetssansen ophæves: i **skumringen, søvnen, rusen, glemslen** – her dæmpes den daglige virkelighed og en drømmeagtig skønhed opstår. 

- En reaktion på rationalismen og ønsket om at ændre verden politisk der præger 1700-tallet 

- I romantikken vil man ikke ændre verden blot undslippe dens trivialitet og anskue den poetisk. 

- **Naturens sprog** er symbolsk ikke matematisk. 

- Intuition og fantasi er afgørende dyder. 

- Disse dyder bruges til at gennemskue verdens gådefulde væsen og finde frem til en universel mening med tilværelsen. 

- Romantikerne ønsker at gribe tilværelsen an gennem følelser. 

- **Det ultimative mål:** den romantiske universaloplevelse, hvor man føler at man er forbundet med alt – et verdensalt viser sig. 

- Den romantiske verdensopfattelse er at det væsentlige er skjult for øjet – virkeligheden er bare en overfladisk verden – det er fænomenernes/realiteternes verden. 

- Sandheden ligger i idealets/idéernes verden. 

- Overordnet to romantiske bølger: **Universalromantikken** og **nationalromantikken**. 

- **Universalromantikken:** 

- **Monismen** følger **den romantiske enhedstanke:** ”Naturen er en ubevidst ånd, og ånden er en bevidst natur.” – dvs. at naturen og bevidstheden i virkeligheden er det samme. Hele naturen er besjælet og ånd og materie er dermed to sider af samme sag. Monismen er altså opfattelsen af at alt er én enhed. 

- **Organismetanken** er en del af monismen og siger at naturen er én organisme, som består af en masse celler der har forskellige funktioner og arbejder sammen. De forskellige dele af naturen udgør tilsammen den universelle ånd – ånden slumrer i stenen, drømmer i planten, vågner i dyret og bliver bevidst i mennesket. Dermed er naturen = ånden 

- Hele organismen er guddommelig, naturen er besjælet af Gud/er identisk med Gud. 

- Tanken beskriver også begrebet **Panteisme** , som siger at Gud er i alt. 

- Monismen er den dominerende tankegang inden for universalromantikken 

- **Dualismen** er den anden tankegang inden for universalromnatikken, og følger den nyplatoniske idé om at krop og sjæl er to adskilte fænomener. 

- I **nyplatonismen** mener man at disse to verdener er splittede, hvor kroppen repræsenterer fænomenernes verden, mens sjælen er ideernes verden. Således er krop og sjæl altså splittede, da de to verdener ikke kan forlige sig med hinanden. 

- I ideernes verden er der orden og i fænomenernes verden kaos. 

- Fænomenernes verden er den vi kender og er en ufuldstændig spejling af idéernes. 

- Fænomenernes verden er forgængelig og foranderlig, hvor alt liv opstår og forgår, og hvert menneske er en ufuldstændig spejling af menneskets idé. 

- Sjælen har andel i idéernes verden, mens kroppen hører til fænomenernes. 

- Vi lever i en skyggeverden og er slaver af kroppens begær. 

- Når vi fødes indkapsles vores sjæl i en krop, og de fleste vil ikke mærke dette som en byrde, dog kommer det alligevl til udtryk i en længsel efter samhørighed. 

- Platon kalder dette begær efter at være et med alt og efter noget højere, skønnere og sandere for **Eros.** 

- Når en sammenhæng går op for en, er det i virkeligheden en ikke ny indsigt, men en erindring af en tabt. Den der har set det godes idé, vil indse verdens dybere orden og bringe sig selv i orden (GODE OLDNOTER!!!). 

**Nationalromantikken:** 

- Der dyrkes nationale værdier som fædrelandet, sproget, den danske kultur og historie. 

**I Danmark:** 

- **Grundtrækkene** i den danske romantik indadvending skønhedsdyrkelse og grundmodsætningen: splittelse >< harmoni 

- Fra 1802-07 domminerer **universalromantikken** – repræsenterende digtere er Staffeldt og Oehlenschläger. 

- Fra 1807-30 dominerer **nationalromantikken.** 

- I 1820 begynder en parallel strømning, som kaldes **poetisk realisme** , hvor man igen fokuserer på realiteterne/den sociale virkelighed, men med et idealistisk og poetisk syn – repræsentanter er fx Steen Steensen Blicher. 

## [[Romantismen]] - 1830 - 1850 

- ”Opfundet” af den britiske digtertrekløver Keats, Shelley og Byron. 

- Danske romantister: Søren Kierkegaard, Emil Aarestrup, Christian Winther, H.C. Andersen. 

- Man dyrker splittelsen, randoplevelserne, melankolien og smerten. 

- Romantikerne dyrker de umiddelbare følelser, fantasien og anelsen, hvorimod romantisterne dyrker det middelbare: selvreflektionen, selvbevidstheden og selviscenesættelsen 

- Man søger ikke harmoni og sammenhæng, men et øjeblik af svimlende lykke. 

- Dyrker ekstrem individualisme og søger til bunds for at finde de forbudte og mørke sider af den. 

- Værkerne er provokerende og dæmoniserende modsat romantikkens som dyrker renheden. 

- Meget fokus på **æstetikken** – ses fx i **”I en landsbykirke”** af Aarestrup, hvor jeget befinder sig i en ussel forfalden kirke, hvilket han væmmes ved, men idet hans elskede er nær oplever han alligevel skønhed om tomrummet udfyldes. 

- Digterjeget passer ikke ind i verden. 

- Romantikkens sammenhæng og kærlighed mod romantismens splittelse og erotik, der overskrider samtidens normer. 

- Romantikkens borgerlige overflade mod romantismens affærer. 

- Optaget af eksistentielle grundproblemer, erotik og skønhed – sammenlagt: alt det der er anderledes og interessant 

- **”Det interessante”:** erotik, dunkle, okkulte, fortrængte, det man prøver at camouflere, drifterne, det forbudte, utroskab, ondskab, dæmoni, smerte, melankoli, det der overskrider samtidens norm. 

- Det **fundamentale** ved romantismen: en grundlæggende erkendelse af, at verden er meningsløs – dette ses især hos Kierkegaard. 

- Romantisterne har fornemmelsen af at alt forgår og derfor prøver de at indfange øjeblikkets skønhed gennem kunst og poesi. 

- Det skønne er i lige så høj grad forfærdelige og gruopvækkende oplevelser som en solopgang over den dugvåde eng. Det skønne er det som indeholder store spændinger og udstråler intensitet. 

- Man omsmelter det hæslige til skønhed og fremhæver modsætningerne uden at ophæve – det skønne er også i splittelsen, som er **grundmotivet** i al romantisme. 

- Romantismen er skønhedsdyrkende, men har en højere grad af kynisme og kulde i sin skildring modsat romantikkens følsomhed. 

- **Emil Aarestrup:** præst, som oversatte digte og skrev sin egne i sin fritid. De er derfor overvejende private. 

- **Aarestrupstrofen:** fire verselinjer med enderim i linje 2 og 4 

## Det Moderne Gennembrud - 1870

- Realismen blomstrer. 

- Georg Brandes – holder i 1971 foredrag på Kbh. Universitet, hvor han erklærer romantikken død og starten på en ny kunstnerisk periode, som skal have et socialrealistisk fokus, hvad der senere bliver til ”det Moderne Gennembrud” 

- Man interesserer sig for bønder og ikke kun velstående borgere. 

- Forfatterne kommer selv fra det pæne borgerskab og aflægger derfor en hvis distance til miljøet og handlingen i de samfundskritiske tekster i form af en forholdsvis objektiv 3. personfortæller – man ser altså et minimum af fortællerkommentarer – på den måde er det lidt ”show don’t tell”. 

- Sætter problemer under debat. 

- Forfatterne beskriver lige præcis, hvad der sker og pynter ikke på noget. 

- Forfatterne må dog ikke være for kritiserende over for borgerskabet, da borgerskabet er de eneste der har råd til at købe bøgerne. 

- Socialdemokratiet bliver stiftet i 1871 og kommer ind i Folketinget i 1884. 

- 3/11 1871: startskuddet med Georg Brandes’ forelæsning 

- 1789+1848: revolutioner i Frankrig → borgerskabet vs. Adelen 

- 1849: Grundloven i Danmark - før da stavnsbåndet, som afværgede en mulig revolution 

- 1871: ”Pariserkommunen”: arbejderen vs. Borgerskabet. 

## 1900 tallet 

## Det Folkelige Gennembrud 

- Industrialiseringen kommer til DK. 

- Fagbevægelser kommer. 

- Mindsteløn bliver indført. 

- Dagpengesystemet bliver bygget op her. 

- Urbanisering 

- Modernisering af landbruget 

- Fokus på tyendes vilkår 

---

- Folkeskolelov i 1903 

- Systemskiftet - Estrup 

- Det folkelige gennembrud adskiller sig fra det moderne, idet forfatterne nu var ”folket” og ikke borgere/akademikere: Fra folket til folket om folket, hvor det ved det moderne gennembrud var borgerne til borgerne om folket. 

- Forfatterne har altså selv oplevet det de skriver om til en vis grad. 

- Forfattere med ”-sen-efternavne” + geografisk oprindelse eks. Martin Andersen Nexø - for at skille sig ud, da navnet uden er meget ugenkendeligt 

## Mellemkrigstiden 

## Futurisme 1920’erne 

- Opgør med fortidens stillestående, støvede kunst 

- Hyldest til teknik, fremskridt, fart og udvikling 

- Man hyldede maskinerne - lokomotiver, biler, fly osv, som blev symbol på udviklingen. 

- Futurismens manifest af Filipo Marinetti er dog fra 1909 

- 1914 - 18 ændre billedet sig af teknologiens fantastiske muligheder til også at vise, hvordan det kan misbruges. 

## 1980’erne 

- Lavkonjunktur 

- Schlüters kartoffelkur: hele den ene lønindtægt i ægteskab gik til hus 

- Højkonkunktur 

- Børn af efterkrigstiden får kæmpe boost, mens den økonomiske nedgang betød et nærmest dommedagslignende scenarie/sindstilstand for 80’ernes ungdom 

- Adgangskrav til universitet 

- Man kunne ikke slap af på samme måde 

- Protest blandt ungdommen: ”No Future”-generationen 

- Stor arbejdsløshed 

- Punk-bevægelsen – demonstrativ protest: militærstøvler, hanekam 

---

- BZ’ere: protest mod bolighajer, som prøvede at højne konkurrencen om boliger ved at købe ubeboede huse. BZ’erne flyttede derfor ind i disse ejede ubeboede ejendomme, da det ikke kunne være rigtigt at unge ikke havde steder at bo, mens en masse tomme lejligheder fandtes. 

- Yuppier: 

- Young, professional people 

- Den del af generationen, som var superrige med forretningskarriere, der tog stoffer, havde dyre bile, etc. 

- Neonlysene bliver billedet på storbyen – lejligheder af store boligblokke med de blålige lys ud fra hvert vindue. 

- Hos Strunge: en modstand og afsky, men også fascination af teknologien 

- Opbrud med klassiske familiemønstre, sekundærsocialisering 

- Kunstneren: tager romantiske tankegang om kunstneren fra Romantikken – Den blå farve synonym med denne oplevelse – Strunge ser sig på samme måde som Oehlenschläger – kan give den almene befolkning indblik i det rigere sjæleliv; det hinsides og ”Skønne”. 

- **Kendetegn** for 80’er-lyrikkern: det hypersensitive, det ekstreme og det mærkelige. 

- For kunstneren handler det om at drive sin æstetiske erkendelsesproces ud i ekstremerne, derud hvor man ”forvirrer sine sanser”. 

- Især Strunge skriver en visionær og hudløst sansende poesi – han har en næsten radaragtig sensitivitet. 

- Lyrikken finder ofte sine billeder i den moderne medieverden. 

- Lader sig inspirere af rockpoeter som David Bowie, Jim Morrison og Lou Reed, hvis sorte, avantgardistiske og mærkelige stil var en kontrast til den dominerende fredelige hippiestemning, som dominerede 70’erne. 

- Hos Strunge bliver punkerkulturen en inspirationskilde i 80’erne – især det visuelle og ekstreme i den – han kalder punkerne ”skrigerne”. 

- Han opfatter dem som rumbørn, galakserne har født. 

- Han er samtidig også inspireret af storbymotiverne og det københavnske bybillede. 

- Digtene kredser især i starten, men gennem hele forfatterskabet omkring byen, natten, neonlyset og fortabte børns fortabte kærlighed. 

---

- Senere i ”Skrigerne” kommer en mere aggressiv tone og selvsikker udadvendthed – i denne digtsamling er næsten alle digtet også skrevet med store bogstaver som lyrisk graffiti for at deklarere, at nu er der skruet op for volumen. 

- I digtet ”KRIGSDANS” bliver udstødelsen gjort til en udmærkelse, hanekammen en krone og pjalterne en hermelinskåbe. 

- Strunge ønsker en tilbageerobring af drømmen og fantasien – at ”børnene” styrer verden frem for de voksne med deres parcelhuse, økonomi og fjernsyn, som har kvalt visionerne. 

- Inderst har han dog stadig samme ideal og ultimative ønske som 68’er-generationen: under asfalt og beton findes græs og liv – under raseriet kan stadig findes gamle blomsterbarnsdrømme i hans version af punken. 

- Han kritiserer faktisk lige præcis denne generation (beat-generationen) for at have opgivet sine idealer for ”en fed løn hele året”. 

- Efter denne bog går han dog videre til en mere symbolistisk og næsten surrealistisk æstetik. 

- Han drager en modsætning mellem virkelige, hæslige, kemiske og betonfyldte by og en en ”hyperreel by som først og fremmest tærder frem om natten, hvor proportionerne forvrænges og bliver eventyragtige, hvor drømmene trives og hvor englene bebor himmelrummet og færdes på de nattemørke sidegader”. 

- Gennem Strunges æstetiske lyrik transcenderer han og læseren fra verden, hvis ende føles nær. 

- 80’ernes digtere er i Strunges øjne ”forkomne englebørn” 

- Det er om natten at det spændende finder sted – det er her drømmen føles realiserbare og kønnet bliver tvetydigt. 

- Naiviteten, barnligheden er en dyd. 

- I hans senere forfatterskab skifter tonen dog fra optimistisk og idealistisk til depressiv og opgivende. 

# 1990’erne + 00’erne 

- Et generelt træk er at emnet er dårlige parforhold fx spidse bemærkninger og et indre ”had” til sin partner – måske symptomatisk for denne tidsalder. 

---

- Et træk er også denne ingentinghed i handlingen - man får en følelse af at der ikke sker noget, at man ikke handler og derfor sker der intet. 

- Novellen får et comeback efter lyrikkens årti, 80’erne. 

- Stilen varierer og novellerne sætter ikke programmatisk problemer under debat. Derimod belyser de på hver deres måde området mellem den individuelle eksistens og et samfund, der gror køligere. 

- **Naja Marie Aidt** s noveller skildrer typisk ”frihedsdrømme” og ”kærlighedslængsel”. 

- Hun skriver enkelt og uden overdreven/falsk pragt. 

- Inddrager dagliglivets facetter og almindelig hverdagsbevidshed, men har samtidig et bizart og surrealistisk element, der gør novellerne skræmmende. 

- **Jan Sonnergaard** har imidlertid en helt anden agenda. Han mener at man skal forholde sig kritisk til samfundet og forlanger handling og samfundsmæssigt engagement. 

- I sin trilogi (Radiator (1997), Sidste søndag i oktober (2000), Jeg er stadig bange for Caspar Michael Pedersen (2003)) skildrer han i første den rå og glemte virkelighed på samfundets bund, i anden kynikere fra flere samfundslag og deres ofre og i den sidste overklassens charmløshed. 

- Kynismen er tydelig og livet er defineret ved magtrelationer og forbrugsmønstre. 

- Han adskiller sig også fra den traditionelle socialrealisme, idet han ikke identificerer sig med de undertrykte. 

- Hans sprog er ikke præget af bedrevidende sympati, men af kynisme med fortælleironi. 

- Han vil bringe de oversete eksistenser og udkantsområder ind i finlitteraturen – i intelligentsiaens bevidsthed. 

- Han bruger ofte en alvidende jeg-fortæller. 

- Han fokuserer på kynisme og social udstødning. 

- 90’erne er de korte formorienterede eksperimenters tid og 00’erne er de store verdensvendte genrers tid. 

Der var flere stilarter: a) Minimalisme 

- Typisk noveller (og kortprosa) 

---

- Show it don’t tell it – det er det der ligger mellem linjerne i forhold til karakterernes handlinger (underteksten) – små detaljer, der er vigtige 

- Mantra: Less is more – der er mange huller som vi skal udfylde, men de små antydninger og detaljer eller måder en karakter siger en replik, som skal læseren være ekstremt bevidst om for ikke at miste pointen. 

- Ingen pynt!! 

- Handlinger og replikker, som vi skal afkode personen igennem – tit er der ikke så mange tanker og fortællerkommentarer (I ”Hus og hjem” får man slet ikke nogen tanker, man tror bare at man kender hende og ved hvad hun tænker, men i virkeligheden lukker hun os ud. Vi bliver altså snydt, da vi tror at hun fortæller en masse om sig selv, men i virkeligheden foregår der noget helt andet i hendes hoved.) 

- Typisk realistisk 

- Noget der ofte kendetegner genren er at der ikke rigtigt sker noget, eller det virker i hvert fald sådan, da det jo er mellem linjerne at noget finder sted – ses især hos Helle Helle. 

- Indirekte fortællestil, hvor læseren selv skal slutte sig til resten. 

- Et typisk stiltræk: dækket direkte tale (>< direkte tale, indirekte tale): en kombination af begge, hvor fortælleren gengiver hvad en karakter har sagt uden at fortolke, så man viser noget om karakteren, men det giver et andet flow til og følelse af teksten, da fortælleren gengiver direkte hvad personen siger – det karakteriserer mere personerne end indirekte tale (en form for karakterisation). 

- Eksempel på forfattere: Helle Helle og til mindre grad Naja Marie Aidt, Hemingway var (uofficielt) den første minimalist. b) Encyklopædisme c) Socialrealisme d) Fantastiske fortællinger 

- Ses bl.a. hos Charlotte Weitze. 

- Overnaturlige træk. 



---
#dansk