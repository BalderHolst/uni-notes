# Det kommende 
[[Michael Strunge]]
i: Livets hastighed (1978) 

---

[[Analyse af Det kommende]]

---

Det kommende
er bjerge i flammer af livslyst 
og sangfugle der vil synge ==spinkelt og stærkt ==
om jordens genopstandelse. 
<sub style = "color: red"><sup>5</sup></sub> Det kommende 
er torden af stemmer 
udråbt over byens før giftdrivende afgrunde 
med styrken fra summen af alle sanser: 
»Vi erobrer vor planet på ny 
<sub style = "color: red"><sup>10</sup></sub> bryder de stivnede cementdatamaters billeder
af os. 
Vi er det nye folk 
vore sjæle synger vi ud 
så bedragernes og magthavernes middelmådighed 
<sub style = "color: red"><sup>15</sup></sub> vil briste i stykker og angst. 
Vi er den nye klarhed 
vundet i kampen mod maskinerne 
vi er den nye skaberkraft 
der skaber skønhed og evighed 
<sub style = "color: red"><sup>20</sup></sub> af ruinerne fra det gamle 
i teknologien, i naturen 
i videnskaben, i kunsten 
i enighed... 
(i byen. i verdensrummet!).« 
<sub style = "color: red"><sup>25</sup></sub> Det kommende 
er sejren og visdommen 
vundet ved barnets sang 
om blomstens elektriske bølgesignal. 
Det kommende 
<sub style = "color: red"><sup>30</sup></sub> er det nye/gamle 
det fremmede/selvfølgelige/kendte 
erkendelsen af helets sammenhæng 
fundet i venskab og ord 
mellem stjerner og folk fra verden 

---
#dansk 
#tekst 
