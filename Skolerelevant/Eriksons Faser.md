# [[Erik Erikson|Eriksons]] Faser

<table><tbody><tr>
                <th>FASE</th>
                <th>PERIODE</th>
                <th>BESKRIVELSE</th>
              </tr><tr>
                <th>Fundamental tillid kontra mistillid</th>
                <td>0-1½ år</td>
                <td>hvor barnet skal løse konflikten mellem fundamental tillid og
                                    fundamental mistillid til omgivelserne. Den positive udvikling
                                    består i, at barnet oplever at verden er et trygt sted at være,
                                    og at omsorgspersonerne er til at stole på.</td>
              </tr><tr>
                <th>Selvstændig vilje kontra skam og tvivl</th>
                <td>1½-3 år</td>
                <td>hvor krisen drejer sig om forholdet mellem selvstændig vilje og
                                    skamfuldhed og tvivl på egne evner. Forældrene tilskynder nu
                                    mere og mere barnet til at stå på egne ben, men må samtidig
                                    beskytte det mod oplevelser af skam og tvivl.</td>
              </tr><tr>
                <th>Initiativ kontra skyldfølelse</th>
                <td>3-5 år</td>
                <td>hvor barnet skal balancere konflikten mellem initiativ og
                                    skyldfølelse. Barnet bliver nu mere målrettet og planlæggende i
                                    sine aktiviteter, og faren består i, at barnet oplever
                                    skyldfølelse i forbindelse med de mål, det sætter sig.</td>
              </tr><tr>
                <th>Flid og skaberevne kontra mindreværd</th>
                <td>6-12 år</td>
                <td>hvor barnet skal løse modsætningen mellem flid og skaberevne og
                                    oplevelsen af mindreværd og underlegenhed.</td>
              </tr><tr>
                <th>Identitet kontra identitetsforvirring</th>
                <td>12-20 år</td>
                <td>hvor den unge fra omkring puberteten skal balancere forholdet
                                    mellem identitet og identitetsforvirring. I puberteten og
                                    ungdomstiden bliver al identitet, man tidligere har stolet på,
                                    draget i tvivl.</td>
              </tr><tr>
                <th>Intimitet kontra isolation</th>
                <td>20-30 år</td>
                <td>hvor den voksne skal balancere forholdet mellem intimitet og
                                    isolation. I denne periode kommer kærligheden i centrum ifølge
                                    Erikson.</td>
              </tr><tr>
                <th>Forplantning kontra stagnation</th>
                <td>30-50 år</td>
                <td>hvor den voksne skal løse modsætningen mellem forplantning og
                                    stagnation, og hvor Erikson med ordet forplantning dels forstår
                                    interessen for at skabe og vejlede den kommende generation, dels
                                    mere bredt opfatter det synonymt med kreativitet og
                                    produktivitet.</td>
              </tr><tr>
                <th>Jeg-integritet kontra fortvivlelse</th>
                <td>50 år-</td>
                <td>hvor den voksne bevæger sig ind i alderdommen. Krisen i denne
                                    alder handler om forholdet mellem jeg-integritet og
                                    fortvivlelse. Enten accepterer man sit liv, som det har været,
                                    eller man er omvendt fortvivlet over, hvor lidt man har nået, og
                                    hvor lidt man er lykkes med.</td>
              </tr></tbody></table>
			  

---
#psykologi