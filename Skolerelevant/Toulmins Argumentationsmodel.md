### [[Stephen Toulmin|Toulmins]] Argumentationsmodel
Toulmins argumentationsmodel bygger på at et argument altid starter
med en påstand. I vores tilfælde har vi påstanden: "Der burde være flere
dansktimer i gymnasiet". En påstand kan dog ikke stå alene. Derfor
tilføjer vi et belæg, der beskriver grunden til at vi er kommet frem til
påstanden. Vores belæg er: "så alle elever kunne blive klogere". Nu er
vores argument altså: "Der burde være flere dansktimer i gymnasiet, så
alle elever kunne blive klogere". Dette argument regner dog med at flere
dansktimer vil gøre eleverne klogere. Denne antagelse er hvad vi kalder
en hjemmel. Det er de normer og værdier der binder belæg til påstand.
Hjemmelen er ofte et nemt punkt at angribe for modstanderen, fordi at
den bygger på afsenderens egne normer og værdier, og dermed ikke
modstanderens. Det eneste modstanderen så skal sige for at ødelægge
argumentet, er at han ikke er enig i hjemlens relevans. Mod vores
argument kunne en modstander f.eks. svare at dansktimer ikke gør en
klogere, men bare fylder børn med mærkelige minimalistiske tekster. For
at lukke dette hul i argumentet kan man tilføje en rygdækning. En
rygdækning er konkrete data der understøtter hjemlen og derfor giver
hele argumentet en meget større troværdighed. Her er vores nye argument
med rygdækning: "Der burde være flere dansktimer i gymnasiet,
forskningsresultater viser nemlig, at alle elever kunne blive klogere"
Derudover kan en styrkemarkør som: "Jeg mener virkelig helt bestemt,
at..." eller "\...ellers gider jeg ikke gå i skole", gøre argumentet
mere overbevisende, dette understøtter ikke argumentet logisk, men viser
hvor sikker du er på, at du har ret, dette kan være vigtigt hvis man
prøver at overbevise folk. Vores argument rammer dog stadig meget bredt
og generalisere eleverne. For for at modarbejde dette kan en gendrivelse
anvendes. Gengivelsen anerkender at argumentet ikke gælder i alle
tilfælde, hvilket lukker hullerne som en eventuel modstander kunne
angribe.

#retorik 
#dansk 
