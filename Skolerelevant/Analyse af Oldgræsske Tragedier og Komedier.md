# Analyse af Oldgræsske Tragedier og Komedier           

---

## Kronologi

##### Prologos - prolog
Den del af tragedien, der ligger forud for korets entré. En prolog.

 ##### Desis - konflikt
Knude; konflikt.

##### Lysis - løsning på Desis
Løsning af konflikt (desis) i et drama.  

##### Peripeti - omslag i skæbnen 
Pludseligt omslag i skæbnen. [[Aristoteles]]' betegnelse for det afgørende vendepunkt i et drama.

##### Epeisodion (pluralis: epeisodia) - Den endelige handling udspilles
Dialogen mellem korsangene. Det er i _epeisodia_, at tragediens egentlige handling udspilles.

##### Exodos - Slutning
Slutningen af tragedien. [[Aristoteles]] (384-322 f.Kr.) definerer _exodos_ som ’den del af tragedien, der ikke efterfølges af en korsang’.

---

## Virkemiddeler

##### Strofe og modstrofe
Strofepar med samme metrum. Alle korsangene er bygget op af sådanne strofepar. (NB: *mod*strofe har altså ikke noget med en modsætning vedr. indhold at gøre)

##### Stasimon
Korsang (egentlig: ’ståsang’) mellem to episoder. Den bestod både af musik, sang og dans (gestikulation)

##### Kommos
Strofisk klagesang mellem skuespiller og kor/korfører.

##### Eleos
Medlidenhed. Ifølge [[Aristoteles]] (384-322 f.Kr.) vækker tragedien medlidenhed (_eleos_) og frygt (_fobos_) hos tilskueren og bevirker derigennem en renselse (_katarsis_) af disse følelser.

##### Fobos
Frygt. Ifølge [[Aristoteles]] (384-322 f.Kr.) vækker tragedien medlidenhed (_eleos_) og frygt (_fobos_) hos tilskueren og bevirker derigennem en renselse (_katarsis_) af disse følelser.

##### Katarsis
Renselse. Ifølge [[Aristoteles]] (384-322 f.Kr.) vækker tragedien medlidenhed (_eleos_) og frygt (_fobos_) hos tilskueren og bevirker derigennem en renselse (_katarsis_) af disse følelser.

##### Anagnorisis
Erkendelse. En persons erkendelse af den rette sammenhæng, sandheden.

##### Jambisk trimeter
Jambisk trimeter er det typiske metrum (versemål) for dialogerne i attiske tragedier.

˘ ˉ ˘ ˉ | ˘ ˉ ˘ ˉ | ˘ ˉ ˘ ˉ |

> Ĕn sōrgĕns dāg dĕt vār, dă skībĕt »Ārgŏ« fōr
> 
> Ăd Sȳmplĕgādĕrs mø̄rkĕ sūnd mŏd Kōlkĭs lānd. 
> 
> \-[[Medea - Analyse]] v. 1-2

---

## Teatret
##### Parodos
En lille vej mellem orchestra og skene; korets indgangsvej
Korets entrésang, mens det går ind af _parodos_


##### Koret
Koret består af 15 mænd, hvoraf den ene er korfører. Koret synger de lyriske partier, og korføreren deltager desuden i dialogen.

##### Koreg
Velhavende borger, der blev udpeget til at betale for en forestilling. Det var meget dyrt, men det blev betragtet som en ære.

##### Orchestra
Danseplads. Ofte rund. Koret synger og danser her, og skuespillerne optræder.

##### Skene
Betyder egentlig ’telt’. Betegnelse for den bagbygning, der var bag _orchestra_. Der er her rekvisitterne opbevares.
 
##### Theatron
Tilskuerpladserne.
  
##### De store dionysier

De store dionysier er en religiøs fest til ære for Dionysos. Festen fandt sted i Athen i marts-april og varede en uge. I løbet af tre dage opførtes ni tragedier (en trilogi hver dag) af tre forskellige forfattere. Hver dag sluttedes af med et [[Satyrspil|satyrspil]]. Til slut blev der kåret en vinder. Tragedierne blev opført på sydskrænten af Akropolis. De tidligste bygninger var af træ; først ca. 330 f.Kr. blev et stenteater opført.

##### Tragisk ironi

Tragisk ironi kalder man det spænding, der opstår, når en af personerne eller koret siger noget, som tilskuerne og eventuelt andre personer i dramaet véd gælder eller vil komme til at gælde på en helt anden måde, end den talende forestiller sig. Mest suverænt er begrebet brugt i [[Sofokles]]’ tragedie _[[Øtiopus|Kong Ødipus]]_, hvor den ene efter den anden af de andre personer erkender det, tilskuerne allerede ved, men som Ødipus alene ikke forstår, før det er for sent. **Tragisk ironi** understreger således det, der kan kaldes hovedtemaet i stykket: ==menneskets grænseløse uvidenhed om sig selv og sin skæbne==.


#old 