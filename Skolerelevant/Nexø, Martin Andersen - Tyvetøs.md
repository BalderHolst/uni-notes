# [[Martin Andersen]]: Nexø 

Analyse: [[Analyse af Tyvetøs]]

## Tyvetøs (1901) 
Hun trængte til lidt glæde og megen venlighed. Og herskaberne 5 var ikke særlig venlige mod hende, for ==hun var langsom og kejtet til sit arbejde==. Hun var lys, med tyndt hår og et skikkeligt, forsjasket udtryk; den medfødte forsagthed gav dårligt håndelag, hun slog meget i stykker, græd meget over det og fik tolv kroner om måneden og 10 knubbede[^1] ord for sin ulejlighed. Men hveranden søndag og en aften om ugen skinnede solen for hende. Folk, som hun aldrig havde gjort den mindste tjeneste, gamle mænd og unge knøse, tiltalte hende på gaden og kaldte hende frøken, som hun gik og stod i sit tarvelige tøj. 15 Urtekræmmersvenden i butiksdøren sendte venlige ord efter hende, der fik det til at le helt inden i hende, fine herrer med høj hat kom hen til hende og bad om at måtte følge hende hjem og det på de allermørkeste steder, hvor hun var ligesom lidt bange for at gå alene. 20 Så gode var mændene! Selv herren hjemme havde vist hende venlighed og klappet hende på kinden; nu var han streng imod hende, han kunne ikke andet for fruen hun vidste det godt. Om det nu var glædens sol en gang hver anden uge, der var så grødesvanger[^2] , eller den daglige regn eller begge dele i forening, 25 nok er det, hun trivedes og lagde sig ud[^3]. Og vaskekonen rådede hende til at spise grøn sæbe og drikke petroleum, og herskabet betragtede hende opmærksomt en tid og sagde hende så op. Så søgte hun plads og søgte plads, og alle steder betragtede de 

[^1]: uvenlige 
[^2]: frugtbar 
[^3]: var gravid 

hende opmærksomt og lukkede så døren for hende. 30 Vaskekonen skaffede hende så i huset hos en kærlig familie, hvor konen i sine unge dage selv havde prøvet noget af hvert og derfor havde et stort hjerte, skønt Gud skulle vide, hun nok kunne trænge til sit selv. Her gik Boline og udrettede alt det rengøringsarbejde, konen kunne tage sig på. For det fik hun 35 kosten og lov til at erhverve sig praktisk færdighed ved hver nat at have de to plejebørn hos sig. Og en brydsom nat føjede hun selv sin skærv[^4] til plejebørnene i form af en lille unge på fem små pund. Men da hun skulle gøre rede for faderen, viste det sig, at hun 40 ikke kunne. Otte kroner om måneden af tolv var ikke nogen lille beskatning, men Boline følte sig smækker[^5] og let til mode, hun lod barnet blive hos den kærlige familie og drog selv ud og tog plads igen, glad for sine ==fire kroner== om måneden. Og det gik dem som brødene og fiskene i lignelsen: de ikke alene rakte til til 45 hendes egne fornødenheder, men der blev tilovers til stads til barnet og foræringer til plejeforældrene, for at de skulle behandle det godt. Og livet gentog sig med mærkværdig sikker hukommelse. Både de daglige genvordigheder og de enkelte solglimt indfandt 50 sig, og et lille år efter den første begivenhed mødte Boline igen hos den kærlige familie og bragte et nyt væsen til verden, af samme vægt og køn som det forrige. Tro mod den hjælpsomme kones formaninger fra sidst, havde hun denne gang mærket sig faderen en ung handelsmand; men 55 da det kom til stykket var han ikke til at finde. Og for ==fire kroner== om måneden kunne hun ikke få sit barn anbragt. Men den gode kone kom hende til hjælp. Hun tilbød at nøjes med de ==fire kroner== i kontanter, mod at resten udrededes ved en naturalieskat, lagt på de fremtidige herskaber. Desuden måtte Boline nu, når man så hen til hendes rigere erfaringer, kunne 

[^4]: lille del/andel 
[^5]: slank 

---

fordre 14 kr. i løn, og de to kroner skulle hun beholde for sin egen mund. Boline slog sig igennem med de to kroner også, og fik tilovers, men ikke så meget som før. Nu var der desuden to at klæde, og 5 plejeforældrene skulle helst holde af begge børnene, men det rakte pengene ikke til. Så gjorde hun små greb i kaffedåsen og sukkerskålen, der gik et æg med, et franskbrød, en stump kød. Hun sparede det meste ved at sulte sig selv, men fruen, der med henrykkelse havde 10 bemærket, at hun var så småttærende, kunne ikke forstå, at det gik med alligevel, og en dag kom hun under vejr med, at pigen stjal. Af nåde og barmhjertighed undlod man at melde hende og nøjedes med at jage hende på porten. Det gik hende ikke værre i næste plads og heller ikke i tredje, 15 og da var hun moden til igen at flytte ud til arbejderfamilien. Heller ikke denne gang lykkedes det hende at fastslå faderskabet, og hun var henvist til selv at forsørge alle tre børn. Og hun gjorde det, så utroligt det lyder. Hendes løn var nu oppe på 15 kr., og de gik helt med. Men der 20 manglede en krone, den tilvejebragte hun ved om natten at stå nede ved skarnkasserne og pille de halvbrændte koks ud af den aske, herskabspigerne smed ud. Koksene solgte hun for en billig penge i brændehandelen. Men også udredningen i naturalier var steget betydeligt. Hun 25 sparede som før på sig selv og tog en smule til hjælp, for resten samlede hun madlevninger sammen hos herskabspigerne i hele ejendommen. Og plejeforældrene blev tykkere og tykkere, mens hun selv magrede af. Dertil bidrog også den omstændighed, at hun skulle skaffe 30 klæder til børnene. Da hun intet havde at købe for, begyndte hun inderst på sig selv og syede om stykke for stykke af sin sparsomme garderobe, til hun tilsidst bar den hele på sig og dog gjorde indtryk af at være upåklædt. Men solens stråler nåede hende så meget lettere gennem den 

 35 tynde dragt. Glad og sorgløs, tryg og uerfaren, som på den første dag, indsugede hun mændenes venlighed. De var gode alle, kærlige alle, hun kunne ingen forskel se, ingen. Men om nætterne, når hun stjal fra sin søvn for af sammenskrabede klude at sy en stump barnetøj, da tænkte hun gerne på fruerne og hvor 40 strenge de var mod hende. En dag blev Boline arresteret, der var blevet en sølvske borte. Det viste sig for resten at være en fejltagelse men rigtignok en af de heldige, for ved undersøgelsen af pigens gemmer kom man på spor efter en masse tyverier. Fire fruer i ejendommen fik tilsigelse 45 til at møde i retten, blandt dem den dame, fru B., som jeg har historien fra. På et bord lå alle tyvekosterne. Der var små lapper sirts[^6] , kiler og strimler af bomuldstøj, båndstumper og gammelt hullet linned. Forhørsdommeren kastede et kærligt blik på bunken. Han havde 50 klarlagt hele hendes løsagtige fortid, hele hendes tyvagtige færd. Hvert æg, hver kaffebønne, hvert stykke sukker var der gjort rede for. Nu stod kun tilbage at fastslå, at hun ingenlunde havde forbedret sig. »Erkender De, frue, at dette tilhører Dem?« spurgte han halvt 55 konverserende og holdt en hullet serviet hen til min hjemmelsmand[^7]. »Navnetrækkene er mine,« svarede fru B. »Og dette?« sagde han og tog frem af bunken en lille barnekjole, oprindelig af fint stof, men forreven og overbroderet med bro60 gede lapper. Det gav et sæt i Boline, da kjolen blev taget frem, som var hun angst for, at man skulle tage den fra hende. Fru B. så det og fattede i samme nu hele hendes historie. »Jeg har givet hende den, om jeg ikke husker fejl,« sagde hun. 65 »Og det meste af det andet for resten også.« 

[^6]: en slags stof 
[^7]: ophavsmand 

---

Forhørsdommeren så fortrædelig[^8] ud. Men Boline græd. Lige ret op og ned sad hun og græd, og tårerne gik fri af hendes slunkne kinder og indfaldne bryst og faldt i hendes altfor frodige skød. 5 Dommeren fulgte deres fald, og hans blik blev hængende. Et øjeblik blev han svag, han havde følelsen af at stå overfor en ufattelig heroisme[^9]. Men så fik hans menneskeligere følelser overhånd, han vendte sig til protokolføreren og sagde: »Føj til bemærkningen om de tre børn, at anklagede påny 10 befinder sig i »velsignede« omstændigheder!« 

[^8]: fornærmet 
[^9]: heltegerning 

---
#dansk 
#tekst 