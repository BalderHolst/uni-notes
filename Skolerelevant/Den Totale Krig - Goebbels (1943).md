# Den Totale Krig
[[Joseph Goebbels|Goebbels]] proklamerer den totale krig, 1943

![](https://external-content.duckduckgo.com/iu/?u=https%3A%2F%2Ftse1.mm.bing.net%2Fth%3Fid%3DOIP.81ugwkJeQ-CBuw1NcCyWwQHaEL%26pid%3DApi&f=1)

*Omkring årsskiftet 1942-43 var der indtrådt vendepunkter på alle
krigens fronter: ved Stalingrad, i Nordafrika, i Atlanterhavs- og
Stillehavskrigen. Det tyske nederlag var blot et spørgsmål om tid.
Dermed fik propagandaminister Goebbels betydningsfulde opgaver, blandt
andet at organisere den totale krigs indsats. Naziledelsen var parat til
at fortsætte kampen til den bitre ende. Hvorfor?*

*Den 18. februar 1943 talte den lille propagandaminister i Berliner
Sportspalads til en kæmpeforsamling af partimedlemmer. Talen blev
transmitteret i radioen.*

Det drejer sig her ikke om, med hvilken metode man slår bolschevismen
til jorden, men om målet, at få faren afværget. Spørgsmålet er
altså ikke, om de metoder, vi anvender, er gode eller dårlige, men om de
fører til et resultat. Vi, den nationalsocialistiske folkeledelse, er i
hvert fald parat til alt. Vi tager fat, uden hensyn til den enes eller
den andens indsigelser...

Men jeg vil gerne i sandhedens interesse stille jer, mine tyske
folkefæller - mænd som kvinder - en række spørgsmål, som I må
besvare samvittighedsfuldt og efter bedste evne\...

I, mine tilhørere, repræsenterer altså i dette øjeblik nationen. Jeg vil
gerne stille jer ti spørgsmål, som I skal svare mig på over for al

verden sammen med det tyske folk og især over for vore fjender, som også
hører os over radioen:

Englænderne påstår, at det tyske folk har mistet troen på sejren

Jeg spørger jer: Tror I med Føreren og med os på en\
endelig og total sejr for det tyske folk?

Jeg spørger jer: Er I besluttet på gennem tykt og tyndt og ved selv at
påtage jer de tungeste personlige byrder at følge Føreren i kampen for
sejr?

For det andet: Englænderne påstår, at det tyske folk er træt af at
kæmpe.

Jeg spørger jer: Er I rede til sammen med Føreren som hjemmets
falanks[^1], der står bag den kæmpende værnemagt, vildt og beslutsomt og
uanfægtet af alle skæbnens tilskikkelser at\
fortsætte denne kamp, til vi har sejren i hænde?

For det tredie: Englænderne påstår, at det tyske folk ikke mere har
lyst til at påtage sig det overhåndtagende krigsarbejde, som regeringen
kræver af det.

Jeg spørger jer: Er I, og er det tyske folk besluttet på, om Føreren
befaler det, at arbejde ti, tolv og om nødvendigt fjorten og seksten
timer dagligt og at yde det yderste for sejren?

For det fjerde: Englænderne påstår, at det tyske folk modsætter sig
regeringens totale krigsforholdsregler. Det ønsker ikke total krig, men
kapitulation. (Tilråb: Aldrig! Aldrig! Aldrig!)

Jeg spørger jer: Ønsker I total krig? Ønsker I den, om nødvendigt, endnu
mere total og radikal, end vi overhovedet kan forestille os i dag?

For det femte: Englænderne påstår, at det tyske folk har mistet
tilliden til dets Fører.

Jeg spørger jer: Er jeres tillid til Føreren i dag større, urokkeligere
og mere trofast end nogen sinde? (Alle rejser sig som én. Talekor:
»Fører, befal, vi følger dig!«) Er I absolut og uden forbehold rede til
at følge ham ad alle hans veje og at gøre alt, hvad der er nødvendigt
for at føre krigen sejrrigt til ende?

Jeg spørger jer for det sjette: Er I rede til fra nu af at sætte hele
jeres styrke ind og at stille de mennesker og våben til disposition, som
man behøver på østfronten for at give bolschevismen dødsstødet?

Jeg spørger jer for det syvende: Vil I sværge fronten en hellig ed på,
at hjemlandet moralsk stærkt står bag den og vil yde den alt, hvad den
behøver for at vinde sejren?

Jeg spørger jer for det ottende: Ønsker I, og navnlig I kvinder selv, at
regeringen sørger for, at også den tyske kvinde stiller hele sin styrke
til disposition for krigens tjeneste, og at hun springer ind overalt,
hvor det er muligt, for at frigøre mændene til fronttjeneste og på den
måde hjælpe deres mænd ved fronten?

Jeg spørger jer for det niende: Billiger I, at man om nødvendigt tager
de mest radikale forholdsregler mod en lille kreds af krystere og
jobbere, som midt under krigen leger fred og ønsker at udnytte folkets
nød i egoistiske øjemed? Er I indforstået med, at den, der forser sig
mod krigen, mister hovedet?

Jeg spørger jer til sidst for det tiende: Ønsker I, at der netop under
krigen - som det nationalsocialistiske program påbyder det - skal være
samme ret og samme pligt, at hjemstavnen solidarisk tager krigens tunge
byrder på sine skuldre, og at de i lige mål tildeles høj og lav, fattig
og rig?

Jeg har spurgt jer, og I har givet mig jert svar. I er en del af folket,
gennem jeres mund har det tyske folk manifesteret sit standpunkt.

 
 #### Egne Noter
 
 Gruppe soldater, der står skulder ved skulder

[[Ethos]] er utrolig høj, da folk råber i enighed

Opbygning:

 Intro

Gendrivelser

Talen bygger på anafor, for at skabe

#dansk
#tidslinje
 

<span 
      class='ob-timelines' 
      data-date='1943-02-20-01' 
      data-title='Den Totale Krig - Goebbels' 
      data-class='dansk' 
      data-type='box'
	  data-img='https://external-content.duckduckgo.com/iu/?u=https%3A%2F%2Ftse1.mm.bing.net%2Fth%3Fid%3DOIP.81ugwkJeQ-CBuw1NcCyWwQHaEL%26pid%3DApi&f=1'
	  >
</span>




