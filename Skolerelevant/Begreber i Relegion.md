            

# Begreber i Religion

**Relegion** = Det sammenhængende system af forestillinger og praksis, der forholder sig til den metafysiske verden. ([[Durkheim]])

**Synkretisme** = når man er tilhænger af flere relegioner

**Civilrelegion** = man samler folk om noget der ikke direkte er en relegion. F.eks. Nationalisme, Grundlovsfejringer, flag og kongehus.

**Verdensrelegioner**

![](Verdensrelegioner.jpg)

**Mana:** Ideen om at naturen har en bestemt energi. Eks. Bjørneklog = Styrke.

**Magi:** Manipulering af Mana

**[[Etik]]:** Det gode/onde

**Fysiske Verden:** Den verden vi lever i

**Metafysiske verden:** Guder, Onder, Spirituelle, Kræfter, Forfædre

**[[Relegionsfænomenologi]]**  = En analyse af aspekterne der gør en relegion til en relegion


---

           

### Hvad er religion?

Religion kan defineres som ’et sammenhængende system af forestillinger og praksis, der forholder sig til den metafysiske verden’ (delvis efter Durkheim 1912)

- Vigtigt er det, at religion er ’et sammenhængende system’. Overtro (fx at banke tre gange under bordet) er religiøst, men det er ikke en religion.

- Vigtigt er det, at religion består af ’forestillinger og praksis’. Religion er ikke bare ’tro’, dvs. noget indvortes, intellektuelt eller følelsesmæssigt; religion er også noget man ’gør’. Og i nogle religioner er det i højere grad noget man ’gør’, end noget man ’tror’.

- Vigtig er aspektet: Den metafysiske verden. Sport og politik kan ligne religion, men er det pr. definition ikke.

### Udefra/Indefra-kilde?

### Hvad er religiøsitet?

_Religiøsitet_ er religiøse fænomener, der ikke indgår i ’et sammenhængende system af forestillinger og praksis, der forholder sig til den metafysiske verden’.

Fx at krydse fingre, at undgå sorte katte, at kaste salt over skulderen eller banke under bordet. På nogle hoteller er der ikke en 13. etage. Nogle mennesker undgår at gå ud fredag den 13. Alt sammen gøres for at opnå en særlig magisk virkning).

### Hvad er en myte?

En myte er en fortælling om urtiden, hvor de nuværende ting og deres orden blev til.

Myten er altså en fortælling

1) uden for tid og rum

2) med et særligt _indhold_ i form af en afgørende begivenhed i urtiden, historisk tid eller ved verdens afslutning

3) med en særlig _ætiologisk funktion,_ dvs. at den _forklarer_, hvorfor noget er som det er, fx himmel og jord, arbejdsdelingen mellem mand og kvinde eller hvor ilden kommer fra.

Myten er således en førvidenskabelig måde at forstå verden på. Myter bruges som grundlag for ritualer, som genopliver myten.

### Hvad er et ritual?

Et ritual er en symbolsk handling, der tænkes at bevirke noget. Et ritual har en teknisk side og en kommunikativ side. Ritualets betydning ligger i det kommunikative, ikke i det tekniske.

##### Kultplads
Et sted der ritualer. Dette er en lille verden (microkosmos) der skal påvirke hele verden (makrokosmos).

$$\text{microkosmos} \s = \s \text{makrokosmos}$$

**Eksempler:**

En fodboldspiller binder sine fodboldstøvler på en bestemt måde og i en bestemt rækkefølge før hver kamp. Han er overbevist om, at det giver held, og at det vil betyde ulykke, hvis han ikke gør det på den bestemte måde. Det tekniske i ritualet er, at han binder sine støvler. Men ritualets betydning rækker langt ud over det praktiske, at støvlerne er bundet.

I kristendommen tænkes det, at barnet gennem ritualet barnedåben kommer til at tilhøre Gud.


### Smarts religionsmodel

se [[Relegionsfænomenologi]]

### Hvad er monoteisme?

Monoteisme er troen på **én** Gud.

Eksempler: [[Jødedom]], [[Kristendom]] og [[Islam]].


### Hvad er polyteisme?

Polyteisme er anerkendelse af **flere guders** eksistens.

### Hvad er den metafysiske verden?

Den metafysiske verden er den verden, som ligger over (’meta’) den fysiske verden. Dvs. den verden, der tænkes beboet af guder, ånder, magter og lign.

### Hvad er forforståelse?

Forforståelse er den forståelse vi møder et menneske, en tekst eller en situation med. Vi møder aldrig et menneske eller åbner en bog uden at have en forventning (bevidst eller ubevidst) om, hvordan det menneske er eller hvad den bog indeholder. Det er en del af religionsfaget (og de øvrige humanistiske fag) at opøve bevidsthed om ens egen forforståelse.

Forforståelse er altså ikke udelukkende en religionsfaglig term. Det hører til fortolkningslæren (hermeneutikken) og bruges i filosofi, dansk, oldtidskundskab, engelsk, tysk, fransk, historie osv.osv.

### Hvad er et dogme?

Et dogme er en trossætning, dvs. sætning eller formel, som udtrykker et element i en religion.

### Hvad er etik?

Etik er systematiske overvejelser af, hvad der er godt og ondt, og hvordan man bør handle.

Vi skelner mellem
- Nytteetik
- Pligtetik


### Kosmos

Kosmos betyder ’det velordnede’ i modsætning til ’kaos’.

### Kaos

Kaos betyder ’det uordnede’ i modsætning til ’kosmos’.

  

### Hvad betyder kult?

Kult betyder ’dyrkelse’ fx af guder, ånder, naturen osv. Kult er altså den regelmæssige, rituelle dyrkelse af guden/guderne, ånderne osv.

Eksempler: Den jødiske synagogetjeneste, den kristne gudstjeneste, den muslimske fredagsbøn.

NB: I hverdagssproget betyder ’kult’ og ’kultisk’ noget andet, og mange jøder, kristne og muslimer vil blive meget fornærmede, hvis vi kalder deres gudstjenester for kult, men sådan er det.
 

### Ligeartet fremkalder ligeartet

En ting eller handling påvirker det, det ligner.

Naturfolkene fremkalder en situation, som man gennemspiller. Den situation, man fremkalder i skuespillet, kommer så til at ske i virkeligheden.

Fx: Bøffeldansen; en bøffel nedlægges i skuespillet – det fører til succesfuld jagt.

Fx: En kvinde løsner sit bælte, og så løsnes harpunstrengen også.

  

### Hvad er naturfolk?

Naturfolk er folk, hvis livsform og hele kultur er uløseligt knyttet til den natur, der omgiver dem.

Modsætningen til naturfolk er kulturfolk.

Forklar:

Alle universets dele er livfyldte og besidder kraft og vilje

Tanken er, at alt er besjælet. Et eksempel er den opfattelse, at en sten, der falder ned i hovedet på en person, gjorde det ’med vilje’.

  

### Hvad er mana?

Alle dele i universet besidder en kraft i større eller mindre grad. Det er overalt og i alt.

En høvdings mana er forskellig fra fangerens mana. Sproget har mana, træer, sten, personer osv. har mana.

### Hvad betyder tabu?

Tabu er noget som er urørligt, farligt, unævneligt eller forbudt område. Grunden til det er forbudt er, at man ikke er beskyttet mod stedets mana, med mindre man har stedets mana.

Man kan også kalde tabu for regler for omgang med mana.


### Manasphere
De områder hvor en bestemt [[#Hvad er mana|mana]] har hjemme og er særlig stærk

---  

## Hvad er magi?

Magi er overførsel af mana fra en ting til en anden.

Magi er manipulation med mana.

- Berøringsmagi ^64ba5c
- Lighedmagi

##### Hvad er en shaman?

En shaman er en specialist, der menes at have kontakt mellem den fysiske og den metafysiske verden.

  

##### Hvad er hvid og sort magi?

**Hvid magi** hjælper folk (kan for eksempel helbrede folk).

**Sort magi** skader folk (for eksempel ved forbandelser eller voodoo) eller er påkaldelse af sataniske kræfter af egoistiske grunde.

Kritik af denne måde at inddele magi på, at den er afhængig af, hvem der betragter og definerer.

##### Hvad betyder totem?

Forhold eller slægtskabsforhold til for eksempel en bjørn, hvorved der også overføres noget mana eller egenskaber fra bjørnen til personen eller gruppen. Man kan aktivere en totem ved hjælp af en amulet.

##### Hvad er en amulet?

En amulet er en genstand, som menes at beskytte mod sygdom, farer og forbandelser og/eller giver lykke. Kan også bruges til at aktivere en totem.


##### Delen er lig helheden

Tanken er, at enhver lille del af en ting, dyr eller menneske er identisk med helheden, da de har samme mana. 

**Eksempel:** En del af en helhed, for eksempel en bjørneklo fra en bjørn, indeholder hele bjørnens mana eller Jesu blod.

---

## Drama

Drama er **hellige handlinger** (fx rituel dans, gestikuleren osv.) på kultpladsen. Dramaet gentager (og er derfor lig med) mytens urbegivenheder og skaber dermed fremtiden (fortid = nutid = fremtid).


#### Overgangsritual/Initiationsrite

Et overgangsritual (også kaldet initiationsrite) er et ritual, der udføres ved overgang fra et stadie til et andet (Fødsel, barn-voksen, bryllup, død; årstider, kalenderskift)

1. Separationsfasen (man udskiller fra sin oprindelige gruppe)

2. Liminalfasen (Det kritiske højdepunkt – forvandling)

3. Inkorporationsfasen (Man indvies i en ny manafase)



#### Fortid = nutid = fremtid

Fortid, nutid og fremtid er et. Naturfolkene forener fortiden, nutiden og fremtiden, når de rekonstruerer myterne ved kultfester. Myterne handler om fortiden (urtiden). De fremføres i nutiden med henblik på at ændre fremtiden.

Han er, hvad han fremstiller/forestiller

[[#Hvad betyder kult|Kult]] deltagerne påtager sig en [[#Hvad er mana|mana]].

Fx forestiller en bøffeldans med én, der er klædt ud som en bøffel og bliver nedlagt, den senere jagt på en rigtig bøffel. 


#### Helligt bryllup/sakralt samleje

Rituelt samleje er enten konkret eller symbolsk. Det er en rituel handling, der sikrer frugtbarheden. 

#### Offer

Et offer er et ritual, der forbruger et materiale.

---

### Sekularisering

Sekularisering er udviklingen fra et relativt religiøst samfund til et relativt ikke-religiøst samfund. Fx i form af adskillelse af kirke og stat. Verdsliggørelse.

I 1960’erne og 70’erne tænkte man, at sekulariseringen ville brede sig og religion gradvist erstattes af fornuftsbetonet tilgang til verden. I dag kan vi se, at religion er kommet for at blive.

### Renæssance

Renæssance betyder ’genfødsel’, nemlig genfødsel af de klassiske græske og romerske idealer.

Ved renæssancen kommer mennesket i centrum, hvor det i middelalderen var Gud. Men NB: Der er ikke tale om individualisme, mennesker tænkes stadigvæk i grupper.


> "Gud er død!"
> \-[[Friederich Nietzsche]] (1883).

Hermed mente han, at Gud ikke længere har den betydning i samfundet, som han havde tidligere. Det er nu klart for ethvert fornuftigt menneske, at alle tanker om ’gud’ er et menneskeligt fantasifoster. Sekulariseringen er en realitet!


![[Projektion]]


### Modernitet

Et samfund, der er præget af sekularisering, religionskritik og differentiering. Differentiering forstås her som opdeling i videnskab, moral og kunst.



### Differentiering

Differentiering forstås her som opdeling i videnskab, moral og kunst. Denne opdeling er formuleret af den tyske filosof [[Immanuel Kant]].


### Senmodernitet

Senmodernitet er udtryk for et aftraditionaliseret, afsekulariseret, individualiseret og globaliseret samfund. Den moderne differentiering bryder sammen. Videnskab, moral og kunst kan ikke længere holdes adskilte. I denne type samfund får religion en ny position.

---

# Personer

![[Feuerbach]]

![[Karl Marx]]

![[Sigmund Freud]]


---

##### Tags
#relegion 