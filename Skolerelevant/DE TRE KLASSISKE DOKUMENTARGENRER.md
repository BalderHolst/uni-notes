# DE TRE KLASSISKE DOKUMENTARGENRER

-   Det er svært -- nogen gange nærmest umuligt -- at putte dokumentarer
    i genre-kasser. Den følgende genreopdeling går på *måden, de
    forskellige typer fortælles på* og ikke på indholdet 

-   Langt de fleste dokumentarer trækker på flere undergenrer --de
    færreste er rene eksempler 

-   Der er en voksende tendens til, at mange dokumentarer fremstår som
    hybrider, hvor træk fra flere former kombineres, ofte med én
    form/genre som den styrende 

### DEN OBSERVERENDE DOKUMENTAR

**- at vise virkeligheden**

-   Dokumentaristen *observerer og registrerer* virkeligheden - som
    'fluen på væggen' 

-   Show, don't tell 

-   Vil skildre et hjørne af virkeligheden på en måde, så den fremstår
    så autentisk, ubearbejdet og ægte som muligt 

-   Enkeltpersoner, grupper, miljøer, institutioner -- personer og
    steder, vi ikke normalt har adgang til, og hvor vi gennem
    dokumentaren får 'et kig gennem nøglehullet' 

-   Miljø/person fremfor sag eller budskab -- dvs. ingen klar holdning 

**HYPPIGE VIRKEMIDLER**

-   Lange indstillinger, hvor kameraet ofte gennem lange travelings
    følger en person eller følger med i det, der sker i rummet (fluen på
    væggen) 

-   Brug af panorering og evt. zoom i stedet for at klippe. Dette giver
    ligeledes seeren fornemmelsen af selv at være til stede 

-   Mange nærbilleder af ansigter, der giver seeren mulighed for
    indlevelse og identifikation med personerne og situationerne 

-   Brug af håndholdt kamera og reallyd 

-   Mosaikstruktur, hvor der kryds- eller parallelklippes mellem (de
    mange) handlingstråde Alle disse virkemidler fungerer som
    *autenticitetsmarkører*, der giver seeren en følelse af, at vi er
    vidne til et stykke virkelighed. I den *observerende dokumentar er
    fravalget af filmiske virkemidler vigtigt. Der bruges derfor kun
    sjældent virkemidler som: underlægningsmusik, rekonstruktioner,
    interviews, tekstskilte* 

### EN AUTORITATIVE DOKUMENTAR

\- at oplyse og informere om virkeligheden

-   Beskæftiger sig med et emne, den kan argumentere for en påstand,
    eller den går i dybden med en sag, der skal belyses og undersøges,
    så den fremstår tydeligt for seeren 

-   Bygger på grundig research, og dette researcharbejde synliggøres
    igennem filmen 

-   Benytter sig af den autoritative fortæller -- en 'Voice of God'. En
    usynlig voice over, der fremsætter dokumentarens påstand, taler til
    seeren for at forklare komplicerede ting og guider seeren gennem
    sagen 

-   Sagen er oftest af samfundsmæssig eller politisk karakter og kan
    derfor ofte skabe offentlig debat og bidrage til dagsordenen i
    medierne 

**HYPPIGE VIRKEMIDLER**

-   En tydelig påstand, der fremsættes tidligt i filmen 

-   Ofte kronologisk opbygning, så man følger sagens udvikling 

-   Voice over -- 'Voice of God', der kun høres og ikke er fysisk til
    stede i dokumentaren 

-   Interviews. Disse bruges hyppigt for at underbygge fortællerens
    argument 

-   Forklarende grafik, fx tabeller, tegninger eller kort, så
    komplicerede eller indviklede forhold bliver nemmere for seeren at
    forstå 

-   Arkivmateriale. Det kan fx være gamle billeder, avisartikler, klip
    fra gamle nyhedsindslag eller lignende. Disse er med til at styrke
    troværdigheden 

-   Stemningsskabende og dramatisk underlægningsmusik 

-   Dramatisering, fx iscenesættelser og rekonstruktioner 

-   Skjult kamera, der fx bruges, når detektiven/journalisten eller hans
    hjælpere går undercover 

### DEN DELTAGENDE DOKUMENTAR

-   at interagere med virkeligheden

-   Fortælleren er synlig -- i modsætning til både den observerende og
    den autoritative 

-   Skildrer dokumentaristens rejse i og møde med virkeligheden 

-   Den hedder 'den deltagende dokumentar', fordi dokumentaristen netop
    deltager aktivt i handlingen -- en 'fluen i suppen' 

-   Dokumentaristen tror ikke på det gavnlige i at betragte fra
    distancen -- han vil fordybe sig i undersøgelsen af emnet, miljøet
    eller sagen -- som han selv bliver en del af 

-   Dokumentaristen er tilstede og får historien til udfolde og udvikle
    sig netop gennem sin aktive deltagen og interaktion med
    virkeligheden 

-   Synlig tilstedeværelse også i interviews tydeliggør, hvad formålet
    og strategien for filmen er 

-   Er sig bevidst, at kameraets tilstedeværelse påvirker omgivelserne
    og har indflydelse på virkeligheden -- er en aktiv medspiller 

-   Inddrager tit personlige genrer som videodagbogen og de personlige
    vidneudsagn -- af og til vender dokumentaristen fx kameraet mod sig
    selv 

-   Dokumentaristen optræder af og til som detektiven, der går i dybden
    med en sag -- derfor har denne genre en tendens til at danne hybrid
    med den autoritative dokumentar 

**HYPPIGE VIRKEMIDLER**

-   Dokumentaristen er synlig: Vi ofte både ser og hører ham 

-   Voice over er som regel dokumentaristens stemme (eller lydbroer fra
    de mange interviews og samtaler) 

-   Dokumentaristen har et klart ærinde: han søger eller udforsker et
    emne eller et miljø, og han er selv meget aktiv og deltagende i
    processen 

-   Der er mange interviews : dokumentaristen møder mange forskellige
    mennesker, og det er gennem samtaler eller interviews med disse, at
    historien udvikler sig 

-   Dokumentaristen kan vende kameraet mod sig selv -- og lave film,
    hvor det er hendes egen historie, der skal undersøges 



#dansk